<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Viaggi di Ali Bey El-Abbassi in Africa ed in Asia, tomo I, di Ali Bey al-Abbasi
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 2em 10%; font-size: 110%;}
p.indl {text-align: left; margin-left: 5%;}
.center {text-align: center; text-indent: 0;}
.title {text-align: center; font-size: 110%; line-height: 2em; margin-top: 0; margin-bottom: 3em;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em;}
h2.nobottom {margin-bottom: 0;}
h3 {font-size: 120%;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.tiny {width: 10%; margin-left: 45%; margin-right: 45%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
@media handheld {
hr.silver {display: none;}
}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em;}
div.footnotes {page-break-before: always; font-size: 90%; padding-top: 3em;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}
.footnotes h2 {margin-bottom: 2em; font-size: 115%;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}
.pad1 {margin-top: 1em;}

.small {font-size: 85%;}
.large {font-size: 115%;}
.larger {font-size: 110%; margin-bottom: 2em;}
.x-large {font-size: 130%;}
.xx-large {font-size: 150%;}
.main-t {font-size: 210%;}
.g {letter-spacing: .2em;}
.smcap {font-variant: small-caps;}
.scp {font-size: 75%;}
.upright {font-style: normal;}

ul {list-style-type: none; line-height: 1.2em;}

table {margin: auto; border-collapse: collapse;}
.indice {width: 80%; line-height: 1em; margin-top: 2em;}
.illus {margin: 1em 10%;}
.cap {text-align: left; vertical-align: top; white-space: nowrap; padding-right: 1em;}
.pag {text-align: right; vertical-align: bottom; white-space: nowrap;}
.hangind {padding-left: 1.5em; text-indent: -1em; padding-right: 1em;}
.monete {margin: 1em auto;}
.monete td {padding-left: 1.5em; text-indent: -1em;}
.monete td.cen {vertical-align: middle; padding-right: .5em; border-right: thin solid black;}

.figcenter {text-align: center; margin: 1em auto; clear: both; max-width: 100%;}

img {max-width: 100%; height: auto;}
img.border {border: thin solid silver;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

    </style>
  </head>
<body>

<div class="booktitle">
<h1>VIAGGI DI ALI BEY EL-ABBASSI IN AFRICA ED IN ASIA<br /> <span class="small">TOMO I</span></h1>
</div>

<hr class="silver" />

<div class="titlepage">
<p class="pad2">
<span class="main-t">VIAGGI</span><br /><br />
<span class="large">DI</span><br /><br />
<span class="xx-large g">ALI BEY EL-ABBASSI</span><br /><br />
<span class="x-large">IN AFRICA ED IN ASIA</span>
</p>

<p class="pad2">
DALL'ANNO 1803 A TUTTO IL 1807
</p>

<p class="pad2">
<i>TRADOTTI</i>
</p>

<p class="x-large">
<span class="scp">DAL DOTTORE</span> STEFANO TICOZZI
</p>

<p class="large">
con tavole in rame colorate
</p>

<hr class="tiny pad2" />

<p class="x-large">
TOMO I
</p>

<p class="pad4">
<span class="large g">MILANO</span><br />
Dalla Tipografia <span class="smcap">Sonzogno</span> e <span class="smcap">Comp.</span><br />
<span class="large g">1816</span>.
</p>
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>

<p class="center x-large"><a href="#loi" id="loifront">INDICE DELLE TAVOLE</a></p>
<hr />
</div>

<div class="chapter">
<p>
<span class="pagenum" id="Page_v">[v]</span>
</p>

<h2 class="nobottom"><a id="intitolazione"></a>
<i>ALLA SIGNORA CONTESSA</i>
<br /><span class="x-large">LUCREZIA COLLOREDO</span>
</h2>
<p class="title"><i>NATA</i>
<br /><span class="x-large">BUSCA</span>
<br /><span class="small">DAMA DELLA CROCE STELLATA<br />
E DI PALAZZO.</span>
</p>

<p class="indl">
<i>Sonzogno e Comp. Editori.</i>
</p>

<p class="pad2">
<i>Voi vi distingueste, Madama,
per ogni genere di gentilezze,
e di civili studj. A Voi
<span class="pagenum" id="Page_vi">[vi]</span>
dunque con ragione presentiamo
i <span class="smcap">Viaggi</span> di un uomo di tale
generazione e religione, che a
molte Dame potrebbe forse a
primo colpo apparire troppo straniero
per accordargli favore, ma
che senza dubbio otterrà il vostro.</i>
</p>

<p>
<i>E ben nel riconoscere degno,
e piaceravvi, perciocchè egli è di
tanto spirito e di tanta coltura,
e nel tempo stesso si mostra di
sì buona indole, che passerebbe
<span class="pagenum" id="Page_vii">[vii]</span>
facilmente per uno de' più garbati
gentiluomini d'Europa, se
in Europa fosse nato, e fosse
stato educato.</i>
</p>

<p>
<i>Nell'ornare del nome vostro
rispettabile i <span class="smcap">Viaggi</span> di <span class="smcap">Aly-Bey</span>,
noi intendiamo manifestare al
Pubblico i sensi di altissima considerazione,
con cui riguardiamo
la persona Vostra; e di fortificare
la nostra impresa col valido
vostro patrocinio. Nè, mercè
<span class="pagenum" id="Page_viii">[viii]</span>
la bontà vostra, resterà vana,
o Madama, la nostra intenzione.</i>
</p>
</div>

<div class="chapter">
<p>
<span class="pagenum" id="Page_ix">[ix]</span>
</p>

<h2><a id="prefazione"></a>
CENNI<br />
<span class="small">SULL'AUTORE DI QUESTI VIAGGI.</span>
</h2>

<p>
Nell'autunno scorso noi abbiamo conosciuto
qui di persona un Principe Mammelucco
egiziano, di nome <i>Ali Bey</i> di <i>Solimano</i>.
Era egli uno de' ventiquattro <i>Bey</i>,
ossieno Principi, che formavano l'aristocrazia
militare straniera imperante in Egitto
prima che alle invasioni francese ed inglese
succedesse in quella sì celebre ed importante
Provincia lo stabilimento del dominio assoluto
del Gran Signore. Il nostro <i>Ali Bey</i> dagli avvenimenti
condotto in Europa, ha avuto campo
d'apprenderne varie lingue, di erudirsi negli
<span class="pagenum" id="Page_x">[x]</span>
elementi di varie scienze, e sopra tutto
di conoscere e ben meditare sui nostri costumi,
sulle arti e leggi nostre. Nè v'ha
dubbio che se la fortuna avesse a restituirlo
allo stato, in cui trovossi quando l'ultima
volta l'armata turca pose piede in Egitto,
e fu tra il Visire e i Mammelucchi stipulato
accordo, essendo allora egli capo de' Mammelucchi,
e signore del Cairo, non adoperasse
gli acquistati lumi per introdurre in
quel paese utili istituzioni, e fondare,
com'egli diceva, sulla base della civiltà
de' Cofti, e della libertà pubblica, un imperio
benefico. Il nostro <i>Ali Bey</i>, nato in
Tiflis di assai distinta famiglia, rapito dai
Lesghi, generazione barbara del monte
Caucaso, ebbe per due o tre anni a correre
co' suoi rapitori, e co' mercanti di schiavi, ai
quali i suoi rapitori lo vendettero, per molti
paesi dell'Oriente, avendo in quella occasione
vedute parecchie città poste sul mar
<span class="pagenum" id="Page_xi">[xi]</span>
Caspio; poi la Persia, Bagdad, Bassora, Damasco, Gerusalemme, Aleppo, Smirne, Costantinopoli, e il Cairo finalmente, ove fu venduto per l'ultima volta, ed entrò fra i Mammelucchi della casa di <i>Soliman-Bey</i>, imperante allora in Egitto.
</p>

<p>
La grazia, che trovò nel suo padrone, e più di tutto verosimilmente il suo bel garbo, la vivacità del suo spirito, la facilità sua s'apprendere le arti cavalleresche de' Mamelucchi, e il suo coraggio, di cui ebbe a dar prove fin d'allora in parecchj incontri, lo portarono giovinetto ancora di ventidue anni ad essere uno dei 24 <i>Bey</i>, ne' quali era concentrata la signoria dell'Egitto; e in questa qualità gli toccò la sua volta il comando della carovana della Mecca, e l'onor singolare di entrare solo, come è di costume, nel Santuario della gran <i>Kaaba</i>, e togliendone il vecchio padiglione, attaccarvi di nuovo; cerimonia presso
<span class="pagenum" id="Page_xii">[xii]</span>
i Musulmani sacra e solennissima, che
nella loro opinione costituisce santo colui,
il quale alla medesima è prescelto.
</p>

<p>
Il nostro <i>Ali Bey</i> ci ha narrato non solo
la serie di singolari avvenimenti succedutigli
in quel viaggio, ma di più la notabile
avventura, che ito egli alla Mecca con quell'interno
senso di fede e di religione, che
conceputo aveva per la superstiziosa educazione
datagli dagl'Imani d'Egitto, musulmano
a più prove, fu ad un tratto
condotto a dover conoscere l'impostura di
que' dottori fanatici. Imperciocchè avendogli
essi detto prima della sua partenza dal
Cairo, che quanto era felicissimo per la
sua destinazione di entrare nel secreto santuario
della <i>Kaaba</i>, altrettanto guardar si
doveva, penetrato che fosse colà, di volgere
gli occhi in alto, perchè avrebbe subitamente
veduta la Maestà di Dio, e ne sarebbe
restato abbacinato a pieno, egli, che
<span class="pagenum" id="Page_xiii">[xiii]</span>
in cuor suo preferiva sì alta visione alla
conservazione degli occhi, entro sè medesimo
ragionando, che se gli avvenisse di
veder Dio, niuna voglia, e niun bisogno
avrebbe avuto più di vedere le cose del
mondo; operando secondo questo proposito
finì col guardare quanto mai potè al lacunare
del sacrario della <i>Kaaba</i>, nè altro
vide che travi di cedro. La Maestà di
Dio restò nascosta a' suoi occhi, come a
quelli degli altri uomini; nè d'altro restò
certo che dell'insidia tesa al suo spirito da
quegl'Imani impostori, che come su quel
punto, così non dubitò, che non ingannassero
i deboli sopra moltissimi altri.
</p>

<p>
Ora di tutti i suoi Viaggi, e di tutte
le cose occorsegli in Egitto, e fuori, e
della sua venuta in Francia, e della parte
presa nella guerra del 1814, e di quanto
in essa, e dopo gli è seguito, disse a noi
avere già stesa amplissima relazione, poichè
<span class="pagenum" id="Page_xiv">[xiv]</span>
e parla e scrive assai bene in francese,
e volerla pubblicare quanto prima per le
stampe in Parigi, verso dove allora s'incamminava
dopo avere visitata l'Italia. Nè
abbiamo noi mancato di vivamente sollecitarlo
a ciò fare, certi essendo, che molte
cose ci saranno fatte palesi per esso lui,
che da niun Viaggiatore europeo potremmo
giammai sapere, ammenochè non foss'egli
nelle circostanze di quel <i>Battema</i> bolognese,
i cui Viaggi vengono riportati dal <i>Ramusio</i>.
</p>

<p>
Ma nel mentre, che facevamo codeste
considerazioni sui Viaggi del nostro Principe
Mammelucco egiziano, ci sono capitati
sotto gli occhi quelli di un altro <i>Ali Bey</i>
di più nobile stirpe, e più famosa, quale
si è quella degli <i>Abbassidi</i>, chiarissimi singolarmente
per l'onore del Califfato da
essi tenuto parecchj secoli, e per la protezione,
che accordarono alle arti, e scienze,
promotori risolutissimi di ogni maniera
<span class="pagenum" id="Page_xv">[xv]</span>
di civiltà e di bel costume; e quantunque
Pontefici sommi della Religione Maomettana,
sì fieramente, come è noto, propagata
col ferro, e colla strage, tollerantissimi di
ogni altra contraria alla medesima; di modo
che nel vastissimo loro imperio, e in quella
ammirabile città di Bagdad, loro residenza,
famosa per oltre ventimila moschee, una
delle quali dicesi essere stata capace di
cento mila persone, niuno mai nè ebreo,
nè cristiano fu a motivo di Religione inquietato
in alcuna maniera.
</p>

<p>
In qual luogo dell'Asia questo <i>Ali Bey</i>
sia nato, e come sia passato in Europa,
noi lo sapremo quando vengano pubblicati
altri suoi scritti, siccome l'Editore di questi
<i>Viaggi</i> ci fa sperare poter in breve succedere.
Basterà per ora prevenire i nostri
Associati, che sicuramente troveranno questi
Viaggi e curiosissimi, ed importantissimi,
perciocchè sono appunto e fatti e scritti da
<span class="pagenum" id="Page_xvi">[xvi]</span>
uomo musulmano; il che è grande singolarità,
e da tale musulmano, che nulla fa
vedere, che in alcun modo sappia di prevenzione
o nazionale, o settaria; che parla
di cose, che un musulmano solo poteva
essere in istato di vedere e riferire con
verità; e che in fine parla di tutto da
uomo nelle nostre lingue europee, come
nella sua nativa, istrutto, e pieno conoscitore
delle nostre scienze, i cui principj
egli applica ad ogni opportunità in argomenti
sia di astronomia, e di geografia,
sia di fisica, e di storia naturale.
</p>

<p>
Noi non intratterremo più a lungo su di
ciò i nostri leggitori, non dovendo noi diminuir
loro il piacere della sorpresa, che
avranno scorrendo questi <i>Viaggi</i>; e del
quale siamo certi che ci faranno merito
per la deliberazione in che siamo venuti di
preferirli al momento ad altri, che avevamo
pur pronti.
</p>
</div>

<div class="chapter">
<p>
<span class="pagenum" id="Page_1">[1]</span>
</p>

<p class="title">
<span class="x-large">VIAGGI</span><br />
<span class="smcap large">in AFFRICA ed in ASIA</span>
<br />
FATTI DAL 1803 AL 1807.
</p>

<p>
«Sia lode a Dio, a lui che è altissimo ed
immenso, a lui che ne ammaestra coll'uso
della penna ad uscire dall'ignoranza! Lode
a Dio che ci guida alla vera fede d'Islam,
fino al termine del pellegrinaggio, e fino
alla Santa Terra.»
</p>

<p>
«Questo libro è del religioso, principe,
dottore, sapiente, scheriff pellegrino, <i>Ali
Bey</i> figlio d'Othman principe degli Abassidi,
servitore della casa di Dio.»
</p>

<p>
Dopo molt'anni passati ne' paesi cristiani
per apprendere nelle loro scuole le scienze
della natura, e le arti utili all'uomo nello
stato di società, risolsi infine di tornare ne'
paesi musulmani, e nell'atto di soddisfare al
sacro dovere del pellegrinaggio alla Mecca,
<span class="pagenum" id="Page_2">[2]</span>
determinai di osservare le costumanze, gli usi
e la natura delle contrade che dovrò attraversare,
onde ricavare profitto dai travagli di
così lungo viaggio, e renderli utili ai miei
concittadini ne' paesi che dopo tante fatiche,
sceglierò per mia patria.
</p>
</div>

<div class="chapter">
<p>
<span class="pagenum" id="Page_3">[3]</span>
</p>

<h2 id="CAPI">
CAPITOLO PRIMO.
</h2>

<div class="blockquote">
<p>
<i>Arrivo a Tanger. — Interrogatorio. — Presentazione
al governatore. — Stabilimento
d'Ali Bey nella sua casa. — Preparativi
per andare alla moschea. — Festa natale
del profeta. — Marabout. — Visita al
Kadi. — Congedo del suo introduttore.</i>
</p>
</div>

<p>
Dietro la presa risoluzione essendo tornato
in Ispagna nell'aprile del 1803, m'imbarcai a
Tariffa sopra un piccolo battello; ed attraversato
in quattr'ore lo stretto di Gibilterra,
entrai nel porto di <i>Tanja</i> o Tanger alle dieci
ore del mattino, il giorno 29 giugno dello
stesso anno, mercoledì 9 del mese <i>vabiul-anal</i>
dell'anno 1218 dell'egira.
</p>

<p>
La sensazione che prova colui che fa la
prima volta questo tragitto brevissimo con può
paragonarsi che all'effetto d'un sogno. Passando
in così corto spazio di tempo in un
mondo affatto nuovo, e che non ha veruna
rassomiglianza con quello che si è lasciato; si
trova come trasportati in un altro pianeta.
</p>

<p>
<span class="pagenum" id="Page_4">[4]</span>
In tutte le contrade del mondo gli abitanti
de' paesi limitrofi più o meno uniti da reciproche
relazioni, amalgamano, per così dire,
e confondono i loro idiomi, le usanze, i costumi,
talchè si passa gradatamente dagli uni
agli altri, e quasi senz'avvedersene; ma questa
costante legge della natura non è comune
agli abitanti delle due coste dello stretto di
Gibilterra, i quali, malgrado la vicinanza loro,
sono gli uni agli altri così stranieri quanto
un francese lo sarebbe ad un chinese. Nelle
nostre contrade del Levante, se noi osserviamo
progressivamente l'abitante dell'Arabia,
della Siria, della Turchia, della Valacchia,
dell'Allemagna, una lunga serie di transizioni
ne indica in qualche modo tutti i gradi che
separano l'uomo barbaro dall'uomo civilizzato:
ma qui l'osservatore tocca in un solo mattino
gli estremi della catena della civilizzazione, e
nella piccola distanza di due leghe e due terzi,
che è la più breve tra le due coste<a class="tag" id="tag1" href="#note1">[1]</a>,
trova la differenza di venti secoli.
</p>

<p>
Avvicinandoci a terra si presentarono a noi
<span class="pagenum" id="Page_5">[5]</span>
alcuni Mori; uno de' quali, che mi si disse
essere il capitano del porto, avvilupato in
una specie di sacco grossolano con cappuccio,
colle gambe ed i piedi ignudi, tenendo una
gran canna in mano, entrò nell'acqua chiedendo
il certificato di sanità, che gli fu dato
dal mio padrone; indi rivoltosi a me, fecemi
le seguenti interrogazioni.
</p>

<p>
<i>Capitano</i>. Di dove venite?
</p>

<p>
<i>Ali Bey</i>. Da Londra, per Cadice.
</p>

<p>
<i>C</i>. Non parlate voi il moresco?<a class="tag" id="tag2" href="#note2">[2]</a>
</p>

<p>
<i>A</i>. No.
</p>

<p>
<i>C</i>. Qual è adunque la vostra patria?
</p>

<p>
<i>A</i>. Aleppo.
</p>

<p>
<i>C</i>. E dove trovasi Aleppo?
</p>

<p>
<i>A</i>. Nello <i>Scham</i> (la Siria).
</p>

<p>
<i>C</i>. Che paese è Scham?
</p>

<p>
<i>A</i>. È a levante presso la Turchia.
</p>

<p>
<i>C</i>. Voi dunque siete Turco?
</p>

<p>
<i>A</i>. Non sono Turco, ma il mio paese è
sotto il dominio del Gran Signore.
</p>

<p>
<i>C</i>. Ma voi siete musulmano?
</p>

<p>
<i>A</i>. Sì.
</p>

<p>
<span class="pagenum" id="Page_6">[6]</span>
<i>C</i>. Avete passaporti?
</p>

<p>
<i>A</i>. Sì, ne tengo uno di Cadice.
</p>

<p>
<i>C</i>. E perchè non è di Londra?
</p>

<p>
<i>A</i>. Perchè il governatore di Cadice lo ritenne,
rilasciandomi questo.
</p>

<p>
<i>C</i>. Datemelo.
</p>

<p>
Io lo passai al capitano, il quale, dando
ordine di non permettere ad alcuno di sbarcare,
partì per mostrare il mio passaporto al
Kaïd ossia governatore. Questi lo mandò al
console di Spagna perchè lo riconoscesse; il
quale avendolo dichiarato autentico, me lo rimise
per mezzo del vice-console, che venne
al mio battello con un Turco chiamato Sid
Mohamed, capo dei cannonieri della piazza,
che il governatore aveva incaricato di farmi
nuove interrogazioni.
</p>

<p>
Mi furono rinnovate quelle del capitano del
porto, dopo di che partirono per farne rapporto
al Kaïd.
</p>

<p>
Ricomparve in appresso il capitano coll'ordine
del governatore per il mio sbarco. Scesi
tosto a terra facendomi condurre al Kaïd appoggiato
a due mori, perchè quando attraversai
la Spagna avevo riportata una grave ferita
alla gamba, rovesciandosi la mia vettura.
</p>

<p>
<span class="pagenum" id="Page_7">[7]</span>
Il Kaïd mi accolse gentilmente: e dopo
avermi fatte press'a poco le medesime interpellazìoni,
diede ordine di allestirmi una casa,
e mi congedò complimentandomi ed offrendomi
i suoi servigi.
</p>

<p>
Dopo averlo ringraziato uscj accompagnato
dalle stesse persone, e fui condotto alla bottega
d'un barbiere. Il turco che mi aveva interrogato
nel battello andò e tornò più volte
senza poter procurarsi la chiave della casa destinatami,
il di cui proprietario trovavasi in
campagna. Sopraggiunta la notte il mio turco
recò del pesce da mangiarsi con lui; e quando,
dopo avere leggiermente cenato, mi disponevo
a coricarmi sopra una specie di banca
da letto, alcuni soldati della guardia del Kaïd
entrarono bruscamente, ordinandomi di ripassare
dal Kaïd.
</p>

<p>
Io mi alzai e mi lasciai condurre dal Kaïd,
il quale aspettavami con impazienza alcuni
passi fuori della porta, e mi fece salire in
una camera, ove trovavasi il suo segretario,
ed il suo kiàhia, ossia luogotenente governatore.
Dopo essersi scusato perchè non mi ritenne
la mattina, soggiunse gentilmente, che
voleva essermi ospite finchè fosse preparata la
<span class="pagenum" id="Page_8">[8]</span>
mia casa. Fummo serviti di caffè senza zuccaro,
e più volte ripetute le interrogazioni,
e le risposte sul conto mio; e finalmente dopo
un'abbondante cena, di cui ne gustai pochissimo,
mi coricai come gli altri sullo stesso
tappeto.
</p>

<p>
Nel dopo pranzo dello stesso giorno aveva
sbarcata la mia valigia ov'era tutto il mio
equipaggio. Ne offrj la chiave alla dogana;
dove non si volle nè visitarla, nè ricevere alcuna
mancia. Questa valigia mi accompagnò
costantemente finchè fui collocato nella mia
casa.
</p>

<p>
All'indomani dopo merenda il padrone del
battello mi pregò di chiedere al Kaïd il permesso
di caricare alcune vittovaglie: al che
mi rifiutai, non credendomi entrato così avanti
nell'amicizia del governatore, per azzardare
tali inchieste. Si pranzò a mezzogiorno;
durante il quale chiesi spesso notizie della
mia casa, e non ebbi in risposta che dei sì;
ma verso sera mi fu dato avviso ch'era allestita.
Presi allora congedo da Kaïd che mi offrì
di nuovo i suoi servigi, e fui condotto al
nuovo mio domicilio.
</p>

<p>
Vidi entrando ch'erasi consumato l'antecedente
<span class="pagenum" id="Page_9">[9]</span>
giorno ad imbiancarne i muri, ed a
coprire il palco di tutte le camere d'uno strato
di due in tre pollici di argilla, che non era
peranco perfettamente asciutta. Feci molti ringraziamenti
per la cura presa nell'abbellire
la mia abitazione; ed ammirai nello stesso
tempo la rara semplicità dei costumi di un
popolo, che s'accontenta di simili case, e che
nè pure conosce probabilmente l'uso delle finestre
nelle fabbriche delle case; di modo che
le camere non ricevono aria e luce che dalla
porta d'un andatojo, che mette sul cortile.
A fronte di tali inconvenienti, era tale il mio
desiderio, o dirò meglio l'estremo bisogno
ch'io avevo di trovarmi finalmente solo e pienamente
libero, che ricevetti questo cattivo
alloggio come un singolare beneficio, e ne
approfittai in sul momento. Per questa prima
notte mi coricai sopra una stuoja, valendomi
della valigia per guanciale, e d'un drappo
di lana per ricoprirmi.
</p>

<p>
All'indomani, venerdì primo luglio, feci comperare
quanto strettamente occorrevami per gli
usi domestici della casa, stuoje per coprire il
suolo e parte delle pareti, alcuni tappeti, un
materasso, cuscini ed altri utensiglj.
</p>

<p>
<span class="pagenum" id="Page_10">[10]</span>
Le usanze de' Marocchini sono in Europa
pochissimo conosciute, perchè coloro che vi
vengono, sogliono d'ordinario adottare i costumi
dei Turchi delle reggenze. Il Marocchino
non copre mai le gambe; ha pantoffole gialle
assai grossolane, ove non entra il tallone; la
veste principale consiste in una specie di grandissimo
drappo bianco di lana chiamato hhaïk,
entro il quale s'avviluppa dal capo fino ai
piedi. Perchè desiderando ancor io di vestire
come gli altri, sacrificai le mie calze e le
mie gentili pantoffole turche, avvolgendomi
in un immenso hhaïk, e lasciando le gambe ed
i piedi ignudi, ad eccezione della punta che
entrava nelle mie enormi e pesanti papuzze.
</p>

<p>
Era venerdì, onde dovendo andare alla
moschea per le preghiere del mezzogiorno,
il mio turco m'istruì intorno al rito del
paese alquanto diverso da quello dei turchi.
Ma ciò non bastava: mi dovetti far radere
nuovamente il capo, quantunque già raso
pochi dì prima a Cadice: e quest'operazione
fu ancora eseguita dallo stesso turco, la di
cui inesorabil mano mi rese la cute tutta
rossa ad eccezione d'una ciocca di capelli
nel mezzo. Dalla testa passò a radere tutte
<span class="pagenum" id="Page_11">[11]</span>
le altre parti del corpo, non lasciando indizio
di quanto il nostro santo profeta proscrisse
nella sua legge quale orribile impurità. Mi
condusse poi al bagno pubblico ove facemmo
il nostro lavacro legale. Ma di ciò più diffusamente
altrove, come pure delle cerimonie
della preghiera alla moschea ove s'andò a
mezzodì, chiudendosi in tal modo le pie opere
di questo giorno.
</p>

<p>
Nella susseguente mattina di sabbato ebbe
principio la solennità d'<i>Elmouloud</i>, o natività
del nostro Santo profeta, che dura otto
giorni; ne' quali vengono circoncisi i fanciulli.
Ogni giorno mattina e sera alcuni musici eseguiscono
con grossolani e sconcertati stromenti
varie suonate innanzi alla porta del Kaïd.
</p>

<p>
In questi giorni festivi ci siamo recati a
fare le nostre divozioni in un eremitaggio, o
luogo sacro posto a duecento tese dalla città,
ove si venerano le spoglie mortali d'un
santo; e serve ad un tempo d'abitazione ad
un altro santo vivo, fratello del defunto,
che riceve le offerte per l'uno e per l'altro. Vedesi
da questo lato della città il cimitero dei
musulmani.
</p>

<p>
Il sepolcro del santo situato nel centro
<span class="pagenum" id="Page_12">[12]</span>
della cappella era ricoperto di varj pezzi di
stoffa assai sdruscita tessuta di seta, cotone,
oro ed argento. Stavano in un angolo alcuni
Mori, che cantavano a coro pochi versetti
del Corano<a class="tag" id="tag3" href="#note3">[3]</a>.
</p>

<p>
Poi ch'ebbimo fatte le nostre preghiere al
sepolcro si passò a visitare il santo vivo, che
vidimo in mezzo ad altri Mori nell'orto vicino
alla cappella. Egli ci accolse di buon garbo,
ed il mio Turco, dopo esserci seduti, gli raccontò
la mia storia. Il santo ringraziava Dio
d'ogni cosa, ma in particolare d'avermi ricondotto
nella terra de' fedeli credenti. Mi
prese per mano, e fatta un'orazione sotto
voce, mi pose la sua sul petto, e ne recitò
un'altra; dopo di che ci separammo. Quest'uomo
vestiva come gli altri abitanti.
</p>

<p>
Di là si andò a trovare il <i>Fakih Sidi Abderrahmam-Mfarrasch</i>
capo dei <i>fakih</i> ossia dottori
della legge, <i>imam</i> o capo della principale
moschea di Tanger, e <i>Kadi</i>, val a dire giudice
del cantone. Questo venerabil vecchio rispettato
da tutto il paese, è in grandissima riputazione
<span class="pagenum" id="Page_13">[13]</span>
presso lo stesso Re di Marocco. Ascoltò
con molta attenzione il racconto delle mie
avventare fattogli dal Turco, e mi accertò
del suo parziale attaccamento. Poi ch'ebbi
soddisfatto a queste convenienze, desideravo
di potermi liberamente occupare intorno ai
miei affari, ma l'incessante compagnia del mio
Turco riuscivami infinitamente molesta, perchè
non poteva travagliare nè giorno nè notte.
Avrei voluto tenerlo alcun poco lontano, ma
non m'arrischiavo di farlo, temendo che avesse
avuto commissione dal Kaïd di osservare da
vicino tutti i miei andamenti, nel qual caso
i miei tentativi potevano avere disgustose conseguenze.
Pure siccome s'incaricava ogni giorno
de' miei piccoli affari, e dell'economia domestica,
non senza qualche suo profitto, non fu difficile
trovare veri o falsi pretesti di mostrarmi
scontento di lui; in seguito ai quali essendo
venute in chiaro, che non aveva verun appoggio
presso il Kaïd, l'allontanai interamente,
dopo averlo per altro generosamente regalato,
onde compensarlo de' servigi resimi ne' primi
giorni, e non inimicarmelo.
</p>

<p>
Ricuperata in tal modo la mia libertà, ripresi
le mie favorite occupazioni.
</p>

</div>

<div class="chapter">
<p>
<span class="pagenum" id="Page_14">[14]</span>
</p>

<h2 id="CAPII">
CAPITOLO II.
</h2>

<div class="blockquote">
<p>
<i>Circoncisione. — Descrizione di Tanger. — Fortificazioni. — Servizio
militare. — Corsa de' cavalli. — Popolazione. — Carattere
degli abitanti. — Costumi.</i>
</p>
</div>

<p>
Dissi che nella festa del <i>Mouloud</i> i Mori
fanno circoncidere i loro fanciulli: operazione
che si eseguisce fuori di città nella cappella
sopra accennata, operazione solennizzata dalla
famiglia del neofito. Per andare al luogo del
sacrificio riunisconsi alcuni giovanetti che portano
fazzoletti, cinture, ed ancor de' cenci
sospesi a canne o bastoni a guisa di stendardi.
Tengono dietro a questo gruppo due suonatori
di cornamuse, e due o più tamburri, lo
che forma una musica insoffribile per chiunque
avvezzò l'orecchio alla musica europea.
S'avvanza dietro ai suonatori il padre, o il
parente più prossimo colle persone invitate,
che circondano il fanciullo, montato sopra un
cavallo colla sella ricoperta d'una stoffa rossa:
ma se il neofito è troppo piccolo vien
<span class="pagenum" id="Page_15">[15]</span>
portato in collo da un uomo a cavallo. Tutti
gli altri camminano a piedi. D'ordinario il
neofito è vestito di una specie di mantello dì
tela bianca, cui viene sovrapposta un'altra
tela di color rosso, ornata di varj nastri; ed
ha coperto il capo da una fascia di seta. Ai
due lati del cavallo vedonsi due uomini con
un fazzoletto di seta in mano, con cui scacciano
le mosche dal fanciullo e dal cavallo.
Chiudono la processione alcune femmine avviluppate
negli enormi loro hhaïks.
</p>

<p>
Quantunque in ogni giorno della festa del
Mouloud si circoncidessero dei bambini, aspettai
l'ultimo, perchè mi fu detto, che ve
n'erano assai più che ne' precedenti; ed in
fatti quel giorno tutte le strade erano affollate
di popolo e di soldati coi loro fucili.
</p>

<p>
Io sortj di casa a dieci ore del mattino,
ed attraversando la folla per recarmi alla cappella,
mi scontrai in accompagnamenti di tre,
di quattro, ed ancora di più fanciulli, che
venivano condotti assieme alla circoncisione.
La campagna vedevasi coperta di cavalli, di
soldati, di abitanti, di Arabi, di crocchj,
di donne affatto coperte, sedute all'ombra
degli alberi, e in certe cavità del terreno,
<span class="pagenum" id="Page_16">[16]</span>
le quali nell'atto che i fanciulli passavano
presso di loro mandavano acute strida, indizio
presso questa gente d'allegrezza, e d'incoraggiamento.
</p>

<p>
Arrivato che fui all'eremitaggio, attraversai
il cortile in mezzo ad infinito popolo, ed
entrato nella cappella, trovai ciò che ardisco
chiamare un vero macello. Stavano presso al
sepolcro del santo cinque uomini coperti della
sola camicia, e d'un pajo di mutande, colle
maniche rimboccate fino alle spalle. Quattro
di costoro sedevano in faccia alla porta della
cappella, il quinto era in piedi presso alla
porta per ricevere le vittime. Due de' seduti
tenevano in mano gli stromenti del sacrificio,
e gli altri due una borsa o piccolo sacco pieno
di una polvere astringente.
</p>

<p>
Dietro ai quattro ministri eran collocati
circa venti fanciulli di età e di colore diverso,
i quali, come vedremo ben tosto, avevano
pure le loro incombenze: al di là dei
fanciulli, ed a non molta distanza, un'orchestra
uguale alla già descritta, eseguiva suonate
affatto discordi.
</p>

<p>
Allorchè arrivava un neofito, il padre o la
persona che ne faceva le veci, lo precedeva:
<span class="pagenum" id="Page_17">[17]</span>
entrava nella cappella, baciava il capo al
ministro principale, e gli faceva alcuni complimenti.
Si conduceva dopo il fanciullo, il
quale era preso all'istante da un uomo vigoroso,
che rimboccatogli l'abito, lo presentava
all'esecutore per il sacrificio. In quell'istante
la musica suonava con strepito, ed i venti
fanciulli seduti dietro ai ministri mandando
alte grida, richiamavano lo sguardo della vittima
alla volta della cappella, che indicavano
coll'alzar l'indice. Stordito da tanto romore,
il fanciullo alzava il capo, ed allora il ministro
prendendo la pelle del prepuzio tirava assai forte
e con un colpo di forbici la tagliava. In pari
tempo un altro gettava la polvere astringente
sulla ferita, ed un terzo la copriva di filaccie
assicurandole con una benda, indi si portava
fuori il fanciullo sulle braccia. Quantunque
fatta assai grossolanamente, l'operazione non
durava più di mezzo minuto. Lo schiamazzar
de' giovanetti, ed il frastuono della musica
m'impedivano d'udire le grida delle vittime,
le quali esprimevano coi loro gesti l'acuto
dolore che soffrivano. Ogni fanciullo veniva
posto in appresso sul dorso di una femmina;
che lo riportava a casa coperto del suo hhaïk,
ed accompagnato dal corteggio di prima.
</p>

<p>
<span class="pagenum" id="Page_18">[18]</span>
Presso ai neofiti campagnuoli vidi molti
militari e beduini maneggiare con mirabile
destrezza i lunghissimi loro fucili, che tiravano
nelle gambe gli uni degli altri in segno
d'amicizia.
</p>

<p>
Udj raccontare da alcuni cristiani, che taluno
di loro visitando i paesi Mussulmani,
fecero i loro viaggi con piena sicurezza, coll'addottare
le loro costumanze; ciò che io
non posso credere, a meno che non siansi preventivamente
assoggettati alla circoncisione,
della qual cosa sogliono informarsi tosto che
vedono uno straniero; e quando io giunsi a
Tanger, ne fecero inchiesta ai miei domestici
ed a me medesimo.
</p>

<div class="figcenter"><a id="fill-18" href="images/ill-18.jpg">
  <img class="border" src="images/ill-18.jpg" alt="L'ALCASSABA, O CASTELLO DI TANGER." /></a>
</div>

<p>
La città di Tanger offre dalla banda del
mare una prospettiva abbastanza vaga. La sua
figura d'anfiteatro, le case bianche, quelle
de' consoli regolarmente fabbricate, le mura
della città, l'<i>alcassaba</i>, ossia castello, che
la signoreggia dall'alto d'un colle, la baja
vasta e circondata di ridenti colline, formano
tutt'insieme un complesso di cose che illudono
il viaggiatore: illusione che sparisce
all'istante che entra nell'interno della medesima,
ove si vede circondato da tutto quanto
può riunire assieme la più ributtante meschinità.
</p>

<p>
<span class="pagenum" id="Page_19">[19]</span>
Tranne la strada principale passabilmente
larga, e che attraversa alquanto tortuosamente
la città da levante a ponente, tutte le
altre sono in modo anguste ed irregolari,
che tre persone di fronte vi passano a stento.
Bassissime sono quasi tutte le case, talchè il
passaggiero può toccarne colla mano il tetto
affatto piano, e coperto d'argilla. Le case
dei consoli sono abbastanza ben fatte, ma
quelle degli abitanti hanno appena qualche finestra,
o piuttosto pertugio d'un piede quadrato
al più, e moltissime uno spiraglio largo
uno o due pollici, ed alto un piede. La principale
strada vedesi in alcuni luoghi mal selciata,
altrove abbandonata alla semplice natura
ed ingombrata d'enormi sassi, che niuno
si prende la cura di appianare.
</p>

<p>
Le mura della città sono ridotte ad un
estremo stato di deperimento. Sono qua e là
interrotte di torri rotonde o quadrate, e dalla
banda di terra circondate da larga fossa ugualmente
in rovina, e ridotta a coltura.
</p>

<p>
Sulla diritta della porta a mare sonovi due
batterie l'una quasi a fior d'acqua di quindici
pezzi di cannone, l'altra più alta di
undici. La seconda batte il mare di fronte,
<span class="pagenum" id="Page_20">[20]</span>
ed ha pure una piccola piattaforma con due
cannoni per difesa della porta, l'altra batte
ugualmente il mare e la spiaggia. Altri dodici
cannoni trovansi sopra la più elevata parte
delle mura. Tutti questi cannoni di vario
calibro sono di fabbrica europea, ma i carri
sono del paese, e tanto malfatti, che quelli
dei cannoni da 12 a 24 non reggerebbero ad
un quarto d'ora di fuoco. Due informi tronchi
con tre o quattro traversi, un debolissimo
asse e due ruote formate di grosse tavole
quasi prive di ferramenti compongono il carro:
è tutto coperto di color nero, ma lo
credo di legno di quercia. Nella parte orientale
della spiaggia sonovi tre altre batterie.
</p>

<p>
Le maggiori navi ch'io vedessi entrare in
porto non eccedevano la portata di 250 tonnellate,
ma quantunque la baja sia alquanto
esposta ai venti di levante, la sua situazione
è molto bella; e sono di sentimento che vi si
potrebbe formare con piccolissima spesa un
eccellente porto.
</p>

<p>
Dalla banda di terra Tanger non ha altra
difesa che il muro e la fossa rovinati, senza
cannoni. Al nord il muro della città si riunisce
a quello del vecchio castello <i>alcassaba</i>,
<span class="pagenum" id="Page_21">[21]</span>
posto sopra un'eminenza, e dove trovasi un
sobborgo ed una moschea.
</p>

<p>
E perchè i Mori non conoscono affatto il
servizio militare, lasciano d'ordinario le loro
batterie senza guardia. Soltanto presso alla
porta del Kaïh trovasi un piccolo corpo di
guardia, ed un altro corpo di guardia viene
rappresentato, quantunque effettivamente non
esista, da alcuni fucili posti a porta a mare,
ove al più alcune volte si vedono due o tre
soldati. Ogni giorno in sul far della sera,
mentre il Kaïh passeggia o sta seduto sulla
spiaggia, alcuni soldati fanno la ceremonia di
mutar la guardia; ma poco dopo tutti ritornano
alle loro case.
</p>

<p>
L'avviso della ritirata vien dato alle dieci
della sera con un colpo di fucile tirato in su
la piazza; ove nello stesso tempo viene collocata
una sentinella, la quale ogni cinque minuti
dà la parola ad un'altra posta alla porta
a mare, gridando <i>assassa</i>, cui l'altra risponde
<i>alabata</i>. I Mori fanno le loro <i>fazioni</i>
sempre seduti, e d'ordinario disarmati, lo
che è comodo assai.
</p>

<p>
Nelle guerre d'Affrica il fantaccino non ha
veruna considerazione, di modo che le forze
<span class="pagenum" id="Page_22">[22]</span>
d'ogni potentato viene calcolata sul numero
de' loro cavalli, e per tale ragione i Mori si
esercitano principalmente nel cavalcare. A Tanger
fannosi tali esercizj lungo la spiaggia, facendo
correre i cavalli sull'arena ancor bagnata
dalla bassa marea. Con questi continuati
esercizj si rendono eccellenti cavalieri.
Adoperano selle assai pesanti, con arcioni altissimi
assicurati sul cavallo da due cinghie
che serrano il cavallo, una passandogli sotto
le coste, e l'altra obbliquamente per i fianchi
sotto il basso ventre. Hanno cortissime staffe
per montare, ed i loro speroni sono formati
da due ferri appuntati lunghi circa otto pollici.
Con questo equipaggio, e con un morso
durissimo martirizzano talmente i poveri cavalli,
che frequentemente spargono sangue dai
fianchi e dalla bocca.
</p>

<p>
Essi non conoscono che una sola manovra:
tre o quattro cavalieri, e talvolta anche più,
partono assieme mettendo altissime grida, e
presso alla metà della corsa scaricano il loro
fucile senza unione di tempo o di luogo. Talvolta
l'uno corre dietro l'altro sempre gridando,
e nell'atto di raggiungerlo scarica il
suo colpo tra le gambe del cavallo.
</p>

<p>
<span class="pagenum" id="Page_23">[23]</span>
Nè solo trattano duramente adoperandoli i
loro cavalli, ma non curansi pure di metterli
al coperto; lasciandoli per lo più in aperta
campagna, in un cortile con i piedi d'avanti
assicurati ad una corda tirata orizzontalmente
tra due pivoli, senza testiera, e senza
cavezza. Gettano loro della paglia in terra, e
danno un poco d'orzo in un piccolo sacco
che viene sospeso alla loro testa. Per lo più
danno la paglia al cavallo due o tre volte al
giorno, e soltanto una volta la biada verso
sera. Quando viaggiano non sogliono fermarsi
finchè non giungano al luogo destinato a passarvi
la notte; e non mangiano prima di sera.
Avvezzati ugualmente all'ardente sole della
state, ed alle continue pioggie dell'inverno,
si conservano grassi e sani, lo che mi persuaderebbe
che il reggime degli Affricani debba
preferirsi a quello degli Europei, che rende i
cavalli soverchiamente dilicati, e poco destri
ne' grandi movimenti militari; se altronde non
si dovesse aver riguardo alla diversità dei
climi.
</p>

<p>
Veggonsi a Tanger molti cavalli, alcuni
muli, e pochissimi asini; e questi ultimi sono
generalmente assai piccoli, come anco i muli.
<span class="pagenum" id="Page_24">[24]</span>
Di cavalli se ne trovano d'ogni grandezza,
ma non già della maggiore: sono vivaci, e
ben disposti, benchè male ammaestrati per
colpa de' cavalieri che non conoscono l'arte.
Il pelo bianco e cenericcio è il più comune,
ed è quello de' cavalli più robusti; i più belli
per altro sono quelli di color bajo-oscuro, o
balzano.
</p>

<p>
La popolazione di Tanger ammonta a circa
dieci mille uomini, soldati, mercanti spicciolati,
cattivi artigiani, poche famiglie agiate,
e pochi ebrei.
</p>

<p>
L'infingardaggine è il distintivo carattere di
questi abitanti, i quali sogliono rimanersi quasi
tutto il giorno seduti o stesi al suolo nelle
strade, e nei luoghi pubblici. Sono loquaci
assai, e ceremoniosi in modo, che a stento
ne' primi giorni potevo sbarazzarmene: ma
avendo in seguito appreso a rispettarmi, si
ritiravano al primo segno che loro ne facessi,
e mi lasciavano attendere alle mie faccende.
</p>

<p>
L'abito degli abitanti riducesi ad una camicia
con maniche estremamente larghe, un
enorme pajo di mutande di tela bianca, un
giubboncello di lana, o corto sopr'abito di
seta, ed una berretta rossa appuntata. Sogliono
<span class="pagenum" id="Page_25">[25]</span>
i più avvolgersi intorno alla berretta una mussola
o tela bianca, e formarne il turbante; il
hhaïk li avviluppa interamente e gli cuopre
ancora il capo con una specie di grande cappuccio;
hanno talvolta un cappotto bianco sopra
il hhaïk, e le pappuzze o pantoffole gialle.
Altri ancora invece del giubboncello portano
un <i>caftan</i>, o lunga veste abbottonata sul davanti
da cima a fondo, con maniche assai
larghe, ma meno lunghe di quelle dei <i>caftan</i>
turchi. Tutti poi adoperano una cintura di
lana o di seta.
</p>

<p>
Le donne escono di casa sempre coperte in
modo, che a stento si vede un occhio in
fondo ad una enorme piega del loro hhaïk:
calzano grandi pappuzze rosse, e, come gli
uomini, non usano calze. Se portano un fanciullo,
o qualche altra cosa, la tengono sulle
spalle, onde le si vedono le mani.
</p>

<p>
I fanciulli non hanno che una semplice tonaca,
ed una cintura.
</p>

<p>
Il <i>bournous</i> sopra il hhaïk è l'abito di cerimonia
per i <i>tables</i> ossia letterati, gl'<i>iman</i>
o capi di Moschea, ed i <i>fakihs</i> dottori della
legge.
</p>

</div>

<div class="chapter">
<p>
<span class="pagenum" id="Page_26">[26]</span>
</p>

<h2 id="CAPIII">
CAPITOLO III.
</h2>

<div class="blockquote">
<p>
<i>Udienze del governatore. — Del Kadi. — Viveri. — Matrimonj. — Funerali. — Bagni
pubblici.</i>
</p>
</div>

<p>
Il kaïd o governatore suole dar udienza al
pubblico ogni giorno, e rende quasi sempre
giustizia con sentenze verbali. Talvolta le due
parti si presentano assieme, e talvolta soltanto
la parte riclamante: in tal caso il kaïd
l'autorizza a condurre il suo avversario; lo
che viene eseguito senza incontrare opposizione,
perchè la menoma resistenza verrebbe
severamente castigata.
</p>

<p>
Il kaïd, adagiato sopra un tappeto ed alcuni
cuscini, ascolta le parti rannicchiate presso
alla porta della sala. La discussione incomincia,
e si prosiegue talvolta parlando tutti
assieme, il kaïd, ed i litiganti, un quarto d'ora
o più, senza potersi intendere, finchè i soldati
che stanno sempre in piedi dietro alle
parti impongono loro il silenzio a forza di
pugni: allora il kaïd pronuncia la sentenza,
<span class="pagenum" id="Page_27">[27]</span>
e nell'istante medesimo i litiganti vengono
cacciati dalla presenza del giudice a replicati
colpi dai soldati, e la sentenza qualunque
siasi s'eseguisce irrevocabilmente. La è una circostanza
veramente notabile, che chiunque
presentasi al kaïd per essere giudicato, debba
dopo il giudizio essere rimandato dai soldati
che vanno gridando <i>Sirr</i>, <i>Sirr</i>, corri, corri.
</p>

<p>
Talvolta il kaïd dà udienza sulla porta
della casa, seduto sopra una seggiola, in mezzo
al popolo affollato.
</p>

<p>
Non molto dopo il mio arrivo a Tanger
assistetti ad una di queste udienze. Un giovanetto
si fece innanzi al kaïd mostrando una leggier
graffiatura al corpo, e chiedendo giustizia:
fu condotto il colpevole che venne condannato
a trentun colpi. Pronunciata appena la sentenza,
fu steso a terra da quattro soldati, e
gli furono passati i piedi entro un laccio a
nodo corrente attaccato ad un bastone, indi
un soldato gli scaricò sulla pianta dei piedi
trentun colpi con una doppia corda incatramata:
finita l'operazione venne cacciato fuori
dall'udienza il reclamante con replicati colpi.
Io desideravo di chieder grazia pel condannato,
ma non osai di farlo per timore che
<span class="pagenum" id="Page_28">[28]</span>
la mia domanda venisse mal accolta. Seppi
poscia, che in ogni caso simile avrei potuto
ottener grazia a favor del reo dopo aver ricevuto
dieci o dodici colpi. D'ordinario il
paziente suole gridare ad ogni colpo <i>Allah</i>!
Dio; ma taluni invece di gridare <i>Allah</i>, contano
con fierezza i colpi l'un dopo l'altro.
</p>

<p>
Rarissime volte si presentano istanze al
kaïd di quattro o sei linee; e perciò tutti
gli attrezzi del suo segretario riduconsi ad
un piccolo calamajo di osso con una penna
di canna, e pochi pezzettini di carta piegati
per mezzo, e preparati per ricevere qualche
ordine, ciò che pure accade rarissime volte.
Il segretario non ha nè registro nè archivio;
cosicchè le carte che gli si consegnano vanno
subito a male, non tenendo verun registro
degli ordini che riceve.
</p>

<p>
Il buono o il cattivo senso del kaïd è l'unica
norma de' suoi giudizj, e tutt'al più
qualche precetto del Corano. Suole pure alcuna
rarissima volta accadere ch'egli consulti
i fakihs, o rimetta le parti al kadi, ossia
giudice civile.
</p>

<p>
L'attuale governatore di Tanger chiamasi
Sid Abderrahman Aschasch; era semplice mulattiere;
<span class="pagenum" id="Page_29">[29]</span>
non sa nè leggere, nè scrivere, e
ne pure far il suo nome; ma non è privo
di naturali talenti, e di certa quale ardita
vivacità. Non trovandosi a portata di sentire
quanto l'istruzione sia utile all'uomo, non
la procura per sistema ai suoi figliuoli, che,
come il padre non sanno leggere nè scrivere.
Al presente egli possiede molti averi a Tetovan,
città subordinata al suo governo, ove
dimora la sua famiglia, risiedendo egli alternativamente
quando in una e quando nell'altra
città, avendo un luogotenente che ne fa le
veci in sua assenza.
</p>

<p>
Alquanto meno tumultosi sono i giudizj
del kadi, comechè si emanino press'a poco
colle stesse formalità. Le decisioni appoggiansi
ai precetti del Corano, ed alla tradizione in
tutto ciò che non è contrario alla volontà del
sovrano. Dopo il giudizio pronunciato dal kaïd
o dal kadi non rimane alle parti che il ricorso
al Sultano medesimo, non essendovi
tribunale intermedio.
</p>

<p>
I viveri sono a Tanger assai abbondanti,
ed a vil prezzo, e specialmente la carne,
che è molto pingue. Vi si fa del pane bellissimo,
e non è pur cattivo il più comune.
<span class="pagenum" id="Page_30">[30]</span>
A fronte della poca cura con cui conservansi
gli acquedotti, l'acqua si mantiene buona.
Non vi si trova alcuna osteria, e altro venditore
di vino; ed i consoli sono costretti di
provvederlo in Europa.
</p>

<p>
Il terreno produce eccellenti frutti, ed in
ispecie fichi, popponi, uve ed aranci di Tetovan.
</p>

<p>
Il principal cibo degli abitanti di tutto il
regno di Marocco è il couscoussou, pasta composta
di sola farina ed acqua, che si va impastando
finchè sia resa durissima; ed allora
viene divisa in pezzi cilindrici della grossezza
d'un dito, che poi riduconsi in grani assotigliando
successivamente questi pezzetti, e dividendoli
con molta destrezza colle mani. Questa
pasta per ultimo così divisa si secca esponendola
sopra le salviette al sole, od anche
semplicemente all'aria. Il couscoussou si fa
poi cuocere col burro in una specie di pentola
col fondo pertugiato a piccoli pertugi, e
posta entro una altra pentola alquanto più
grande, in cui i poveri non pongono che
acqua, ed i ricchi carni e polli. Posta a
fuoco la doppia pentola, il vapore che s'alza
dalla inferiore entra pei pertugi, e fa cuocere
<span class="pagenum" id="Page_31">[31]</span>
il couscoussou posto nel pentolino. La carne
cotta nella maggior pentola viene posta in
un piatto, circondata e coperta di couscoussou,
formando così una specie di piramide
senza salsa, o brodo. I grani del couscoussou
sono sciolti: se ne fanno d'ogni genere dal
più fino, come un granello d'orzo macinato,
fino al più grosso come un grano di riso. Io
risguardo quest'alimento come il migliore di
tutti per il popolo, perchè facile ad aversi,
ed a trasportarsi, perchè è sostanzioso assai,
sano ed aggradevole al palato.
</p>

<p>
Ogni musulmano mangia colle dite della
destra, non adoperando nè forchetta nè coltello,
perchè anche il Profeta mangiava così.
Tale costumanza che ributta i cristiani, non
ha per altro nulla d'incomodo, o di disgustoso.
Dopo tante legali abluzioni che il musulmano
deve fare ogni giorno, nelle quali, come vedremo
ben tosto, si lava le mani; egli le lava
altresì qualunque volta vuol mangiare, e dopo
aver mangiato, talmente che esclude perfino
il sospetto d'ogni sozzurra. Altronde poi niente
è più comodo del prendere i cibi colle proprie
dita. Rispetto al couscoussou suol pigliarsi
riunendolo in grumi, che s'accostano
alla bocca.
</p>

<p>
<span class="pagenum" id="Page_32">[32]</span>
A Marocco per altro non mancano cucinieri
molto esperti, che sanno fare varie squisite
vivande di carne, di polli, di uccelli, di
pesci, di legumi e di erbaggi. Ma perchè la
legge non permette di mangiar sangue, conviene
adoperare molta circospezione. Rispetto
ai volatili ed al pesce non si mangiano che
dopo avere avuta la precauzione di scannarli
ancora vivi, affinchè tutto il sangue sorta loro
dal corpo. I ricchi abitanti sogliono avere
delle schiave negre, che hanno opinione d'essere
eccellenti cuciniere.
</p>

<p>
Per mangiare si ripone il piatto sopra una
piccola tavola rotonda senza piedi, di venti a
trenta pollici di diametro, con un bordo alto
cinque in sei pollici: la tavola vien coperta
da una specie di paniere conico fatto di vinchi,
oppure di foglie di palma, talvolta di
varj colori. A Marocco tutti i piatti hanno la
figura di cono rovesciato o troncato, sicchè
la base del piatto viene ad essere strettissima.
Talvolta pongonsi sulla medesima tavola intorno
al piatto alcuni piccoli pani assai teneri,
e ciascuno piglia a pezzetti il pane che
gli sta innanzi. Ogni piatto viene servito sopra
una diversa tavola sempre coperta, onde
<span class="pagenum" id="Page_33">[33]</span>
sonovi tante tavole quanti sono i piatti. Costumasi
ancora di presentare talvolta una
grande tazza piena di latte agro con molti
cucchiai di legno assai grossolani lunghi e profondi,
coi quali i convitati prendono di quando
in quando, e taluno ancora ad ogni boccone
di carne o di couscoussou, un poco di questo
latte. Siedono in terra, o sopra tappeti intorno
alla tavola prendendo tutti la vivanda
dallo stesso piatto; ma quando i convitati
sono molti, vengono servite più tavole, in
modo che ogni tavola abbia intorno cinque o
sei persone sedute e colle gambe incrocicchiate.
</p>

<p>
I musulmani avanti di porsi a tavola invocano
la divinità dicendo <i>Bism-Illah</i>, in nome
del Signore; e terminato il pranzo, lo ringraziano
coll'espressione <i>Alhmado-Liliahi</i>, sia
lode al Signore! Le stesse invocazioni sogliono
farsi prima e dopo di bevere; e le ripetono
qualunque volta intraprendono qualunque affare.
Ma se hanno sempre sulla bocca il nome
di Dio; non sempre ne hanno il rispetto in
fondo al cuore. Uscendo di tavola si lavano le
mani, la bocca, e la barba. Al quale oggetto
si fa loro innanzi un domestico, od uno schiavo,
<span class="pagenum" id="Page_34">[34]</span>
con un piatto di rame o di majolica nella
mano sinistra, una brocca nella destra, ed
un asciugatojo sulla spalla sinistra. Il domestico
passa successivamente dall'uno all'altro
convitato; questi stende la mano sopra la brocca
senza toccarla, ed il domestico gli versa l'acqua
con cui si lava le mani, indi la bocca e la
barba; e termina asciugandosi col drappo che
sta sulla spalla del domestico. In casa delle
persone più ricche un domestico versa l'acqua,
ed un altro presenta l'asciugatojo. Il costume
di asciugarsi col tovagliolo in tempo del pranzo
non è molto comune. Il pranzo termina sempre
con una tazza di caffè.
</p>

<p>
Anticamente facevasi a Marocco grandissimo
uso di caffè prendendosi in qualunque ora come
costumasi in Levante; ma avendo gl'Inglesi
regalato del te ai Sultani, e questi ai
loro cortigiani, in breve tempo questa nuova
bevanda si comunicò dagli uni agli altri fino
alle ultime classi della società: di modo che,
proporzionatamente consumasi più te a Marocco
che in Inghilterra, non essendovi musulmano
per povero ch'egli sia che non abbia
te da offrirne in qualunque ora a coloro che
vengono a fargli visita. Suole prendersi assai
<span class="pagenum" id="Page_35">[35]</span>
carico, pochissime volte col latte; e lo zuccaro
si pone nel vaso. I Marocchini ricevono
questi generi dagl'Inglesi, e ne importano altresì
molto essi medesimi da Gibilterra.
</p>

<p>
La legge permette ai Mussulmani d'avere
quattro mogli, e quante concubine possono
mantenere; le ultime devono essere comperate
o prese in guerra, o avute in dono. Le altre
si hanno in forza d'un contratto stipulato tra
il pretendente o i suoi parenti, ed i parenti
della pretesa, in presenza del kadi e dei testimonj;
e l'unione si fa senza alcuna ceremonia
religiosa, onde il matrimonio è puramente
civile. È per altro cosa notabile che malgrado
la mancanza della sanzione religiosa, che altre
sette religiose danno a questo contratto, le
leggi della castità conjugale, e la pace domestica,
trovinsi d'ordinario meglio mantenute
nelle famiglie musulmane, che in quelle delle
altre religioni.
</p>

<p>
Dopo la stipulazione del contratto la famiglia
dello sposo manda d'ordinario a quella
della sposa alcuni regali. Questa ceremonia si
eseguisce con molta pompa in tempo di notte
accompagnando i regali con molti lampioni,
candele, fanali, con una compagnia di quei
<span class="pagenum" id="Page_36">[36]</span>
cattivi musici di cui si è già parlato, e da
molte donne che mandano acutissime voci.
</p>

<p>
La novella sposa si conduce alla casa dello
spose con molta ceremonia, e con un corteggio
press'a poco uguale a quello che accompagna
i fanciulli alla circoncisione. La prima
volta che m'avvenni a Tanger in questo spettacolo
fu una mattina alle sei ore. La sposa
era portata sulle spalle da quattro uomini in
una specie di paniere cilindrico coperto al di
fuori da una tela bianca, e con sovrapposto
un coperchio di figura conica dipinto a varj
colori, come quelli del panierino di cui cuopresi
la tavola da mangiare: ogni cosa era
così piccola che non pareva possibile che potesse
contenere una donna; e questo paniere
aveva perfettamente l'apparenza d'un piatto
di vivande che si mandasse allo sposo. Questi,
ricevendola, alza il coperchio, e vede la prima
volta la futura compagna.
</p>

<p>
Quando muore un musulmano è posto
sopra una barella, e ricoperto col suo hhaïk, e
talvolta con fronde d'alberi, indi viene portato
sulle spalle da quattro uomini, ed accompagnato
da molte persone che camminano
a gran passi senza alcun ordine, e senza verun
<span class="pagenum" id="Page_37">[37]</span>
segno di cordoglio. Il convoglio nell'ora
della preghiera del mezzogiorno si reca alla
porta d'una moschea; e terminata la preghiera
l'imam avvisa che trovasi un morto alla porta:
allora tutti si alzano per pregare in comune
riposo all'anima del fedele credente; ma il
corpo non viene introdotto nella moschea.
</p>

<div class="figcenter"><a id="fill-36" href="images/ill-36.jpg">
  <img class="border" src="images/ill-36.jpg" alt="CIMITERO DI TANGER." /></a>
</div>

<p>
Terminata questa preghiera il convoglio riprende
la strada, ed il corteggio cammina
precipitosamente perchè l'angelo della morte
aspetta l'individuo nel sepolcro per sottoporlo
ad un interrogatorio, e per pronunciare il
giudizio che deve decidere della sua sorte: ad
ogni istante i portatori si cambiano desiderando
tutti di prendere parte a quest'opera di misericordia.
Lungo il cammino cantano tutti alcuni
versetti del Corano sull'aria rè, ut, rè, ut.
</p>

<p>
Arrivati al cimitero depongono, dopo una
breve preghiera, il cadavere nella fossa senza
cassa, e steso col volto alquanto rivolto verso
la Mecca, gli fanno portare la mano destra
all'orecchio dello stesso lato, poscia gettando
della terra sul corpo, il corteggio ritorna alla
casa del defunto per complimentarne la famiglia.
In questo tempo, come pure all'istante
dell'agonia, e per otto giorni consecutivi, le
<span class="pagenum" id="Page_38">[38]</span>
donne della casa riunisconsi per fare urli spaventosi,
che durano gran parte del giorno.
</p>

<p>
Schifosi sono i pubblici bagni di Tanger,
e d'un aspetto assai meschino. Entrando per
una piccola porta si scende per un'angusta
scala, al di cui sinistro lato vedesi un pozzo
dal quale si attinge l'acqua per servigio dello
stabilimento: dall'altra banda presso ad una
specie di vestibolo avvi una piccola camera.
In questi due luoghi si depongono e si ripigliano
gli abiti. Alla diritta del vestibolo trovasi
una camera che ha l'aspetto di cantina
così poco illuminata, che all'entrarvi si crederebbe
affatto oscura; e su quel suolo sempre
coperto d'acqua si sdrucciola con molta facilità.
I più vi prendono i bagni con un secchio
d'acqua calda, ed un altro di fredda,
che riducono alla temperatura che loro piace,
e che gettansi poc'a poco sul corpo colle mani,
dopo aver adempiute le ceremonie dell'abluzione.
</p>

<p>
Coloro, che vogliono prendere i bagni a vapore,
entrano in una camera posta alla sinistra,
lastricata a scacchi di pezzi quadrati di marmo
bianco e nero: il palco a volta ha tre lucerne
circolari del diametro di quasi tre pollici coperte
<span class="pagenum" id="Page_39">[39]</span>
di vetro di diversi colori, lo che produce
un buon effetto per la luce. La porta di
questa camera sta sempre chiusa, e dicontro
alla medesima avvi un piccolo recipiente che
riceve l'acqua calda da un tubo; la fredda
trovasi ne' secchi. Entrando in questa camera
s'incontra un'aria soffocante che difficulta la
respirazione, ed in meno d'un minuto il corpo
trovasi ricoperto d'acqua, che riunendosi in
grosse gocciole, scorre lungo la cute, ed un
abbondante sudore tutto vi ricuopre da capo
ai piedi. Si siede nel lastricato talmente caldo,
che da principio sembra insopportabile, ma
che presto si dissipa: si resta in questa camera
seduti finchè ognun vuole; ed in appresso
si fanno le abluzioni, e si lava, o si
bagna il corpo. L'uscita riesce incomodissima
perchè non avvi alcuna camera ove trattenersi
alcun tempo prima d'esporsi all'aria libera.
</p>

<p>
Quando entrai la prima volta in questo bagno
soffersi assai per l'eccessivo calore che vi
si conserva; ma non tardai ad avvezzarmi, e
ne riconobbi la salubrità: pure avrei desiderato
maggior comodo, e meno calore. Qualunque
volta v'andai, ho sempre trovato otto,
dieci, ed anche più persone ignude, cosa poco
decente.
</p>

<p>
<span class="pagenum" id="Page_40">[40]</span>
Il prezzo di questi bagni monta ad una
<i>mouzouna</i>, che gli Europei del paese chiamano
<i>blanquille</i>, e che può rispondere press'a
poco a due soldi di Francia.
</p>

<p>
Per conservare il caldo, ed il vapore del
bagno, vi è un forno sotto la camera, che
riscalda il pavimento; indi una caldaja dalla
quale per mezzo d'un tubo che con una
chiave s'apre e si chiude, a piacere si attinge
l'acqua: avvi pure un altro tubo che
conduce il vapore dell'acqua della caldaja.
Questo vapore cresce a dismisura quando versandosi
l'acqua sul pavimento caldo, ed alzandosi
in vapori, carica l'atmosfera d'assai
maggiore umidità, e produce sulle persone
che entrano i già descritti effetti.
</p>

</div>

<div class="chapter">
<p>
<span class="pagenum" id="Page_41">[41]</span>
</p>

<h2 id="CAPIV">
CAPITOLO IV.
</h2>

<div class="blockquote">
<p>
<i>Architettura. — Moschea. — Musica. — Divertimenti. — Grida
delle donne. — Scienze. — Santi.</i>
</p>
</div>

<p>
L'attuale architettura araba mogrebina, o
occidentale, non ha veruna rassomiglianza coll'architettura
antica o moderna. Lungi dal
trovare nell'attuale architettura mogrebina l'eleganza
e l'ardire dell'antica architettura araba,
si riconosce in tutte le sue opere il carattere
della più grossolana ignoranza. Gli edifici sono
fabbricati senza alcun piano preventivo, e quasi
all'azzardo, con tanta ignoranza delle regole
elementari dell'arte, che in alcune ragguardevoli
case ho trovato la scala senza lume affatto;
per cui dovevano tenersi sempre accesi
alcuni fanali. Generalmente i vestiboli, gli
atrj, le scale, sono meschinissimi anche nelle
case della più grande estensione.
</p>

<p>
Ogni casa ha sempre la medesima forma,
una corte quadrata con un andatojo da due,
tre, ed anche da quattro lati. Avvi una camera
<span class="pagenum" id="Page_42">[42]</span>
assai stretta paralella all'andatojo, e
lunga ugualmente; le camere non hanno d'ordinario
alcuna apertura o fenestra, fuorchè
la porta di mezzo che comunica coll'andatojo;
e da ciò procede che le abitazioni sono poco
ariose. I tetti sono piani, e coperti di uno
strato d'argilla, come il suolo delle camere.
</p>

<p>
I muri sono fatti di sassi con cemento di
calce, o di argilla, ma il più delle volte non
sono che di terra grassa battuta e bagnata.
Per fabbricare in questa maniera alzano delle
tavole perpendicolari da ogni lato per contenere
le due superficie del muro, e gettano
nel centro delle medesime terra impastata coll'acqua,
cui vien data la consistenza della
pasta; e due uomini la battono colla <i>mazza</i>.
Mentre lavorano cantano ordinariamente accompagnando
il fracasso del loro stromento.
E perchè riesce difficile il trovare grandi travi,
sono costretti di far le camere ristrette onde
poter costruire il tetto col piccolo legname del
paese. Su questa cavriata piana si pone da
prima uno strato di canna, indi un piede di
terra coperta di argilla; pesante coperto che
schiaccia la fabbrica, e dura pochissimo.
</p>

<p>
Le porte sono fatte assai goffamente. La
<span class="pagenum" id="Page_43">[43]</span>
maggior parte delle serrature di Tanger sono
di legno; ed io le descriverò minutamente in
una memoria che pubblicherò su quest'argomento.
</p>

<p>
L'uso delle latrine è quasi sconosciuto, e
vi si supplisce con un recipiente posto nel
cortile rustico.
</p>

<p>
Nè l'architettura delle moschee è più elegante
di quella delle case. La principale è
composta d'un cortile circondato da archi, di
cui la sola linea paralella trovasi in faccia
alla porta. La facciata è interamente unita, e
la torre è posta in un angolo a sinistra. Bassissimi
sono gli archi ed il tetto, e tutto il
lavoro di legname assai mal fatto resta allo
scoperto. Nel totale la costruzione di quest'edificio
è meschinissima. Avendo osservato che
nella moschea non eravi acqua, feci costruire
a lato alla porta una gran vasca solidamente
attaccata, ed un vaso per bere; e lasciai allo
stabilimento una dotazione pel mantenimento
della fontana.
</p>

<p>
In una camera posta sopra la moschea alloggia
un figliuolo del Kadi incaricato della
custodia di un gran pendolo, e di un altro assai
più piccolo, che servono ad indicare le ore
<span class="pagenum" id="Page_44">[44]</span>
della preghiera; ma perchè a regolare la loro
marcia col sole quest'uomo non aveva che
un quadrante inesatto, così non poteva saper
l'ora che per approssimazione, quindi finchè
io rimasi a Tanger gli davo l'ora per i penduli,
e per conseguenza l'istante delle preghiere,
e le chiamate dalla torre venivano
regolate dal mio orologio.
</p>

<p>
La moschea chiamasi in arabico <i>El-jamaa</i>,
ossia luogo dell'assemblea. In fondo alla moschea
vedesi una nicchia quasi nella direzione
della linea che guarda la Mecca, entro la
quale si pone l'<i>imam</i>, cioè il direttore della
pubblica preghiera. Dalla banda sinistra avvi
una specie di tribuna formata da una scala
di legno su cui sale l'imam ogni venerdì
avanti la preghiera del mezzogiorno per fare
la predica al popolo. Nella grande moschea
trovasi un cassone chiuso a chiave, entro al
quale si custodiscono il Corano, e gli altri
libri religiosi. Sonovi ancora due scranne
di legno ove sedevano i fakihs quando facevano
la lettura al popolo. Alla sommità
di molti archi stanno sospese alcune lumiere,
ed alcune lampade di cattivo vetro
verde, disposte senz'ordine e senza simmetria.
<span class="pagenum" id="Page_45">[45]</span>
La maggior parte del suolo è coperto di stuoje,
ed in un cortile dietro la moschea vedesi un
pozzo d'acqua assai cattiva, che serve alle
abluzioni. Ma io ritornerò più opportunamente
a parlare della religione o del culto quando
descriverò la città di Fez.
</p>

<p>
La musica di Tanger ha ben poche cose
soffribili anche dalle meno delicate orecchie:
due suonatori con una piva ancora più discorde
delle loro orecchie, che volendo suonare
all'unissono con istrumenti che non s'accordano,
non hanno nè tempo nè movimento
uguale, nè nota scritta che li contenga, e
che tutto hanno imparato a memoria; sono il
vero ritratto dei musici di Tanger.
</p>

<p>
Accade spesse volte che uno dei musici strascini
l'altro a suo capriccio, obbligandolo di
tenergli dietro alla meglio; lo che produce un
effetto precisamente somigliante a quello d'un
cattivo organo che si sta accordando. Malgrado
così spaventosa melodia, tale è la forza dell'abitudine,
che poc'a poco quasi m'avvezzai
a questo <i>carivari</i>, e feci anzi sì fatti progressi
in questa musica, che giunsi a scifrare alcune
delle arie più accreditate, ed a poterle notare
coi segui della musica europea. Queste arie,
<span class="pagenum" id="Page_46">[46]</span>
cui difficilmente può aggiungersi un basso,
sono quasi sempre in tuono di <i>re</i>.
</p>

<p>
Sembra impossibile che questi suonatori di
pira possano vivere lungamente a fronte dello
sforzo continuo ch'essi fanno suonando il loro
istromento; le loro guancie vedonsi estremamente
enfiate, e malgrado un cerchio di cuojo
che le ricopre due o tre pollici intorno alla
bocca, gettano molta saliva, ed il loro ventre
irrigidito per la violenta espansione del fiato
che devono aspirare e respirare, dimostra quanta
fatica essi sostengano.
</p>

<p>
Ho già fatto osservare che questi stromenti
sono sempre accompagnati da un grosso tamburro,
il di cui rauco suono si fa sentire ad
intervalli di quattro o cinque minuti, ed anche
più spesso, tranne in una specie d'aria
nella quale marca colpi regolari assai più vicini.
</p>

<p>
I musici accompagnano d'ordinario i matrimonj,
le circoncisioni, i complimenti di felicitazione,
e le feste di Pasqua; ma non sono
ricevuti nelle moschee, e l'arte loro è straniera
ad ogni atto del culto. Essi temono, come
facetamente osservò un viaggiatore, di risvegliare
l'Eterno.....
</p>

<p>
A Tanger non vi sono nè divertimenti pubblici
<span class="pagenum" id="Page_47">[47]</span>
nè private società. Il Moro ozioso esce
la mattina di casa, si pone a sedere in terra
sulla piazza e in altro luogo pubblico, ove
altri abitanti sopraggiungono per azzardo e
fanno lo stesso, e per tal modo formano alle
volte dei circoli ove stanno parlando tutto il
giorno.
</p>

<p>
Finchè io rimasi in quella città, la mia casa
fu ogni sera l'unico luogo di riunione dei
fakihs, i quali venivano a prendere il te. I
consoli e gli altri Europei unisconsi tra di
loro, formando una specie di repubblica affatto
segregata dai musulmani, dividendo fra
di loro le notti per le adunanze e le conversazioni.
</p>

<p>
Alle donne, assolutamente separate dalla
società degli uomini, non altro rimane a farsi
ne' giorni di festa, che mandare a prova, di
sotto alle molte vesti onde sono coperte, acute
e penetranti voci. Quando un fanciullo ha
terminati i suoi studj di leggere e scrivere,
nel che consiste tutta la scienza d'un moro,
viene condotto per le strade a cavallo colla
medesima solennità delle circoncisioni, e le
feste, che dà in tale occasione la sua famiglia,
sono sempre accompagnate dai penetranti gridi
<span class="pagenum" id="Page_48">[48]</span>
delle femmine. Esse gridano per la presenza
del re, e gridavano per me poich'ebbi acquistata
molta riputazione. Essendosi ridotto ad
arte, e risguardandosi come prova di talento
il saper fare spaventose grida, le donne approfittano
d'ogni occasione per mostrare la
loro abilità, sforzandosi di sorpassar l'une
l'altre non solo coi tuoni più acuti, ma col
saper più lungo tempo sostenerli. Talora io le
udiva due o tre ore dopo mezza notte gettare
acutissime voci mentre passavano in truppa
innanzi alla mia casa.
</p>

<p>
La lettura è difficilissima, sia per la forma
arbitraria dei caratteri scritti, quanto per la
mancanza di vocali e di segni ortografici; difetti
sempre crescenti, finchè non s'introduca una
stamperia. Per ciò gli abitanti di Tanger trovansi
immersi nella più stupida ignoranza. Una
sola persona io trovai in questo paese, la
quale aveva udito parlare del movimento della
terra. Riferiscono mille stranezze intorno ai
pianeti, alle stelle, al movimento dei cieli,
senza che abbiano la più leggiere conoscenza
della fisica. Uno di coloro, che chiamansi dotti,
vedendomi un giorno tra le mani un orizzonte
artificiale pieno di mercurio nell'atto di fare
<span class="pagenum" id="Page_49">[49]</span>
un'osservazione astronomica, m'avvisò, come
di cosa importantissima, essere questo un eccellente
rimedio per far morire i schifosi animali
e gl'insetti; m'insegnò la maniera d'applicarlo
alle pieghe ed ai contorni degli abiti;
facendomi sentire essere questo l'uso più utile
che potesse farsi del mercurio.
</p>

<p>
I mori confondono l'astronomia coll'astrologia,
e quest'ultima ha non pochi coltivatori.
Non sospettavan pure che siavi la chimica;
ma trovansi tra di loro alcuni pretesi alchimisti:
la medicina è affatto sconosciuta. Limitatissime
sono le loro cognizioni aritmetiche,
e geometriche. Si può dire che non abbiano
quasi poeti, e meno storici; e quindi ignorano
la storia del proprio paese, e le belle arti
loro sono affatto straniere.
</p>

<p>
Il Corano ed i suoi commenti formano
l'unica lettura degli abitanti di Tanger. Questo
quadro è sgraziatamente rassomigliantissimo;
e questi paesi possono in tutta l'estensione
del termine chiamarsi barbari.
</p>

<p>
Quella d'essere <i>Santo</i> è tra i Musulmani
una professione, o piuttosto un mestiere, che
si esercita, e si abbandona ad arbitrio, e
talvolta ancora diventa ereditario. <i>Sidi Mohamed el Hadji</i>
<span class="pagenum" id="Page_50">[50]</span>
fu a Tanger un riputatissimo
Santo. Dopo la di lui morte viene riverito il
suo sepolcro posto nella cappella sopra descritta;
suo fratello, che fu l'erede della sua
santità viene parimenti venerato. È questi un
accortissimo furbo che di quando in quando
veniva a visitarmi; cosa risguardata dagli abitanti
come un singolar favore. La sua cappella
ed il suo giardino sono un sicuro asilo per i
delinquenti perseguitati dalla giustizia; e non si
troverebbe verun musulmano tanto audace che
esasse entrarvi senz'essersi prima assoggettato
alla legale abluzione dell'acqua del pozzo posto
in vicinanza della sua porta; ma io che
per favore speciale della mia origine ero risguardato
come superiore agli altri, v'entravo
talvolta a cavallo col mio domestico per trovare
il santo senza alcuna preventiva ceremonia.
</p>

<p>
Tanger possiede pure un altro veneratissimo
santo, che divenne anch'esso mio amico;
il quale, dopo avergli infinite volte detto
ch'era un furbo che ingannava i suoi concittadini
coll'impostura, si ridusse a confessarmi
finalmente la verità, ed a ridersi meco
in segreto dell'altrui credulità; ripetendo spesse
volte che su questa terra i sciocchi servono
<span class="pagenum" id="Page_51">[51]</span>
ad alimentare i minuti piaceri degli uomini
di spirito.
</p>

<p>
Un altro santo scorreva le strade come un
insensato, seguito da molto popolo: aveva la
testa scoperta, una lunga capigliatura arricciata,
e portava in mano una specie di <i>spartum</i> che
abbonda nel paese. Distribuiva come reliquie
alcuni pezzetti di questa pianta a coloro che
glie ne chiedevano; de' quali, allorchè l'incontraj
per istrada, me ne diede un pugno
come dimostrazione di particolar favore, che io
mi posi sul petto colla più grande venerazione.
</p>

<p>
Passeggiando una volta per la città mi s'avvicinò
un moro, dicendomi, <i>datemi una piastra
e mezza per comperarmi un bournous;
io sono santo, e se non volete credermi, o
se diffidate della mia parola, chiedetene ai
vostri domestici, ai vostri amici, e troverete
che non v'inganno</i>. Mostrando di credere a
quanto mi diceva venni a patti, e gli diedi
mezza piastra.
</p>

<p>
Ricorderò pure un altro santo di Tanger,
che è, o finge d'essere imbecille: egli sta
sempre sulla gran piazza imitando il grido
dell'oca o dell'anitra: estrema è la sua sudiceria,
e sarebbe indecenza il descriverla. Mi
<span class="pagenum" id="Page_52">[52]</span>
fu detto che questo santo aveva talvolta fatte
pubblicamente cose affatto contrarie al buon
costume. Lo stupido fanatismo degli abitanti
su quest'oggetto non par credibile. I fakihs
ed i talbas lasciano il popolo nell'errore quantunque
siano abbastanza istruiti, e mi abbiano
più volte parlato di queste aberrazioni dello
spirito umano.
</p>

</div>

<div class="chapter">
<p>
<span class="pagenum" id="Page_53">[53]</span>
</p>

<h2 id="CAPV">
CAPITOLO V.
</h2>

<div class="blockquote">
<p>
<i>Giudei — Pesi, misure e monete. — Commercio. — Storia
naturale. — Situazione
geografica.</i>
</p>
</div>

<p>
I Giudei del regno di Marocco vivono nel più
misero stato di schiavitù. È veramente cosa straordinaria
che i Giudei abitino in Tanger indistintamente
coi Mori senza avere un separato
quartiere, siccome costumasi in tutte le
altre città ove domina l'islamismo, ma questa
stessa distinzione è una perenne sorgente
di dispiaceri per questa casta disgraziata; rendendo
più frequenti i motivi di contese, nelle
quali se il giudeo ha torto il moro si fa giustizia
da se medesimo; e se il giudeo ha ragione
è costretto di portare i suoi riclami al
giudice sempre parziale per il musulmano.
</p>

<p>
Quest'orribile disuguaglianza di diritti tra
individui della stessa setta rimonta fino alla
culla; di modo che un giovinetto musulmano
insulta o batte un giudeo qualunque siasi
l'età sua, e le sue infermità, senza che questi
abbia, sto per dire, il diritto di lagnarsene,
<span class="pagenum" id="Page_54">[54]</span>
non che quello di difendersi. I fanciulli
delle due religioni trovansi nella medesima
disuguaglianza, avendo più volte veduto i fanciulli
musulmani divertirsi a battere i fanciulli
giudei, senza che questi osassero giammai
opporgli la più piccola difesa.
</p>

<p>
Per ordine del governo i Giudei vestono
diversamente dagli altri: il loro abito è composto
d'un pajo di mutande, d'una tonaca
che scende fino al ginocchio, e d'una specie
di bournous o mantello posto da un lato,
pantoffole, ed una piccola berretta; tutte le
quali cose, devon essere di color nero, ad
eccezione della camicia le di cui maniche estremamente
larghe rimangono scoperte e pendenti.
</p>

<p>
Quando i Giudei passano avanti ad una moschea,
sono obbligati di levarsi le pantoffole,
come pure innanzi alle case del kaïd, del
kadi, e de' principali musulmani. A Fez ed
in alcune altre città non possono camminare
che a piedi nudi.
</p>

<p>
Se scontransi in un musulmano di alto
rango devono a una certa distanza precipitosamente
gettarsi sulla sinistra, lasciar in terra
le pantoffole in distanza di un passo o due,
e porsi in sommessa attitudine col corpo tutto
<span class="pagenum" id="Page_55">[55]</span>
piegato davanti, finchè il musulmano sia passato,
e trovisi a considerabile distanza. Se
non si prestano subito a così umiliante dimostrazione,
come a quella di smontare da cavallo
quando scontransi in un seguace di
Maometto, vengono severamente castigati. Io
dovetti più volte richiamare i miei soldati o
domestici, che avventavansi contro questi sgraziati
per batterli, quando avevano tardato un
istante a porsi nell'attitudine prescritta dal despotismo
musulmano.
</p>

<p>
Malgrado tutto questo i Giudei fanno a
Marocco un grandissimo commercio; e più
d'una volta ebbero la ferma delle dovane:
accade però d'ordinario ch'essi vengano spogliati
dai Mori o dal governo. Quand'io v'andai
la prima volta aveva due giudei tra i
miei domestici, ai quali, vedendoli così duramente
trattati, chiedevo perchè non riparavansi
in altri paesi; ed assi mi rispondevano
di non lo poter fare per essere schiavi del
Sultano.
</p>

<p>
I Giudei sono i principali artigiani di Tanger
quantunque travaglino più male del peggiore
artigiano europeo. Da ciò può argomentarsi
cosa siano gli artigiani mori. Ma nel medesimo
<span class="pagenum" id="Page_56">[56]</span>
tempo i giudei hanno una particolare
destrezza nel rubbare, vendicandosi dei cattivi
trattamenti dei Mori col giontarli continuamente.
</p>

<p>
I Giudei hanno in Tanger alcune sinagoghe;
ed hanno pure alcuni santi, o savj che vivono
una vita beata a spese degli altri, come
in tutte le sette.
</p>

<p>
Le donne ebree sono generalmente belle,
ed alcune bellissime, che per lo più diventano
le amanti dei Mori, lo che talvolta contribuisce
ad avvicinare le due sette nemiche.
Estremamente bello è il colorito delle ebree,
mentre la tinta delle more è d'un bianco
smaccato che s'assomiglia a quello delle statue
di marmo bianco, sia per cagione della
vita sedentaria che menano, o perchè vivono
sempre rinchiuse nelle loro case; e se sortono
talvolta, sortono coperte in maniera che il
loro volto non rimane mai esposto all'aria
aperta.
</p>

<p>
La sola misura lineare che conoscasi in
Marocco è la <i>draa</i>, che dividesi in otto parti
chiamate <i>tomins</i>.
</p>

<p>
Non essendovi campione o modello originario
per l'esatta dimensione della misura, difficilmente
se ne trovano due rigorosamente eguali,
<span class="pagenum" id="Page_57">[57]</span>
ma per un termine medio tra le differenti
<i>draa</i> che io paragonai ai miei modelli europei,
trovai che quella di Marocco è uguale a
244, 7 linee della tesa di Francia, e a
0,55126 d'un metro.
</p>

<p>
La misura di capacità per i grani chiamasi
<i>el moude</i>: de' quali ve ne sono due, il grande
ed il piccolo, cioè il secondo la metà del grande.
</p>

<p>
Lo stesso difetto d'esattezza notata nella
misura lineare trovasi ancora in questo. <i>El
moude</i> è un cilindro vuoto assai mal fatto,
la di cui capacità, avuto riguardo a tutte le
imperfezioni, può essere considerato come eguale
a 123 linee 56 di diametro, e 106 linee 29
di altezza, ciò che dà 856 pollici e mezzo
cubi della tesa di Francia.
</p>

<p>
Anche il peso va soggetto alle medesime
varietà o vacillazioni come le misure; ma
finalmente dopo il confronto di molti di questi
pesi co' miei campioni d'europa, risulta,
preso un termine medio, che la libra di
Marocco chiamata <i>artal</i> contiene 16 oncie 347
grani 40 centesimi del grano di Parigi.
</p>

<p>
La più piccola moneta del paese è il <i>kirat</i>,
e la più grande il <i>banind'ki</i>. Eccone la progressione:
</p>

<p>
<span class="pagenum" id="Page_58">[58]</span>
</p>

<table class="monete" summary="">
 <tr>
  <td class="cen" rowspan="2">In rame</td> <td>il <i>kirat</i><a class="tag" id="tag4" href="#note4">[4]</a>.</td>
 </tr>
 <tr>
  <td>il <i>flous</i><a class="tag" id="tag5" href="#note5">[5]</a>.</td>
 </tr>
 <tr>
  <td>&nbsp;</td>
 </tr>
 <tr>
  <td class="cen" rowspan="2">In argento</td> <td>il <i>mouzouna</i>, o blanquilla<a class="tag" id="tag6" href="#note6">[6]</a>.</td>
 </tr>
 <tr>
  <td>il <i>derham</i>, o l'oncia<a class="tag" id="tag7" href="#note7">[7]</a>.</td>
 </tr>
 <tr>
  <td>&nbsp;</td>
 </tr>
 <tr>
  <td class="cen" rowspan="3">In oro</td> <td>il mezzo ducato.</td>
 </tr>
 <tr>
  <td>il <i>metzkal</i>, <i>mat'boa</i>, o ducato che vale dieci oncie.</td>
 </tr>
 <tr>
  <td>il <i>baind'ki</i> che vale 25 oncie.</td>
 </tr>
</table>

<p>
Ogni moneta di Spagna ha corso a Marocco,
e mi sembra che il <i>duro</i> o la piastra
spagnuola che chiamano arrial sia la più abbondante
specie del paese: ma il suo valore
varia ad arbitrio, poichè la piastra spagnuola
vale ordinariamente dodici oncie del paese, e
la pezzetta di Spagna tre oncie, cosicchè dall'una
all'altra passa una diversità del 25 per
100; e quantunque venga cambiato il duro
o la piastra per quattro pezzette e mezza,
ciò che ristringe il guadagno, tale varietà è
cagione di grandissimi contrabbandi di moneta,
poichè la maggior parte di piccoli e grandi
<span class="pagenum" id="Page_59">[59]</span>
bastimenti che vengono d'Europa portano <i>piecettes</i>
di Spagna per cambiarle coi <i>derros</i>.
</p>

<p>
Vi sono pure molto monete false che provengono
dall'estero, e dietro le notizie ch'io
mi sono proccurate potrebbero essere di fabbrica
inglese.
</p>

<p>
La bilancia del commercio è assai vantaggiosa
per le vittovaglie ma altissima per le
manifatture. Malgrado l'eccellente posizione del
porto di Tanger il suo commercio trovasi ridotto
ad una limitata esportazione di viveri,
ad un piccolo commercio di contrabbando colla
Spagna, ed a qualche languida corrispondenza
con Tetovan e Fez ove spedisconsi pochi oggetti
europei. Rispetto al commercio del regno
di Marocco in generale tornerà più in acconcio
di parlarne diffusamente altrove. Le botteghe
di Tanger sono tanto anguste, che il mercante
seduto in mezzo, non ha bisogno di
scomodarsi per prendere tutti gli oggetti e
presentarli al compratore.
</p>

<p>
Il suolo che forma la base della costa di
Tanger è composto di varj strati di granito
secondario di tessitura compatta, ossia di grana
fina. Questi strati che sono inclinati all'orizzonte
formano con lui un angolo di 50 a 70
<span class="pagenum" id="Page_60">[60]</span>
gradi; la loro spessezza è ordinariamente d'un
piede e mezzo ai due piedi; la loro direzione
all'est-ovest; e la loro inclinazione per formare
l'angolo è dalla parte del nord.
</p>

<p>
La distanza d'uno strato all'altro è ordinariamente
di due piedi, e questo spazio è
ripieno d'un'argilla poco compatta, che nella
stessa direzione forma degli strati intermedj
d'ardesia.
</p>

<p>
Questi strati di granito d'argilla alzansi
pochissimo sopra il livello del mare, poichè
la maggiore altezza che gli abbia trovato è
di 30 ai 40 piedi, ma grande è la loro estensione,
poichè sono esattamente le medesime
al fiume di Tetovan distante otto leghe. Ho
inoltre osservati alcuni strati di granito che
entrano nel mare nella stessa direzione e ad
una grande distanza.
</p>

<p>
Se fosse permesso di tirar grandi induzioni
da piccole cose, direi che la catastrofe che
aprì lo stretto di Gibilterra, fu un subitaneo
sprofondamento, non del suolo che forma il
fondo dello stretto, ma di quello che l'avvicina
al mezzodì, e sul di cui vuoto cadde la
montagna, o la massa terrestre che occupava
lo spazio oggi riempiuto dal braccio di mare:
<span class="pagenum" id="Page_61">[61]</span>
ed in conseguenza di questo movimento gli
strati perpendicolari del granito presero l'attuale
direzione: ma d'altronde siccome questo
granito compatto sembra d'una formazione
secondaria, possono ammettersi nella sua stratificazione
tutte le possibili direzioni, senza
aver bisogno di supporre uno smottamento
posteriore alla sua formazione.
</p>

<p>
Sopra questo letto, o base generale della
costa, le acque ed i venti accumulavano altri
strati d'argilla sciolta, e di arena che formano
le colline e le montagne della strada
Tetovan: finalmente le spoglie vegetali ed animali
formano quello strato di terra vegetabile
che copre il tutto, ed è di una maravigliosa
fertilità.
</p>

<p>
Al sud della baja di Tanger sulla riva del
mare i venti dell'est formarono a poco a poco
grandi ammassi di arena, che hanno di già
forma di colline, le quali vanno restringendo
la baja, che un giorno chiuderanno affatto.
Queste arene sono assolutamente mobili, e
non hanno in se principio che possa legarle:
ma null'ostante questa particolarità vi si vedono
vegetare i liliacei, ed alcune altre piante
che conservo nella mia raccolta.
</p>

<p>
<span class="pagenum" id="Page_62">[62]</span>
La temperatura di Tanger è assai dolce. Il
mio termometro collocato colla necessaria attenzione
affinchè non ricevesse nè l'impressione diretta,
nè la riflessione immediata del sole, onde
esprimesse soltanto la vera temperatura della
massa dell'aria, non marcò nei maggiori caldi
della dimora da me fattavi che 24° 6′ di Reaumur
il 31 agosto a mezzogiorno, in cui si ebbe
un calore straordinario. Un altro termometro
posto colla possibile cura al sole affinchè ricevesse
tutta la sua maggiore influenza marcò
il giorno 22 agosto alle due ore dopo mezzo
giorno 39° 5′.
</p>

<p>
La maggiore altezza del barometro fu di
28 pollici, 1 linea, 9 decimi di linea del
piede parigino e la più piccola 27 pollici, 3
linee, ciò che dà un risultato di 4 linee e
9 decimi di linea di variazione.
</p>

<p>
La minore umidità atmosferica osservata
fu di 38 gradi dell'igrometro di Supur il 15
luglio: ma qui l'aria trovasi comunemente
impregnata d'umidità, che si rende sensibile
non solo colle indicazioni dell'igrometro, ma
dalla rapidità con cui a Tanger s'ossidano
tutti i metalli a cagione della soprabbondante
umidità atmosferica.
</p>

<p>
<span class="pagenum" id="Page_63">[63]</span>
Assai marcata è in Tanger la differenza
delle stagioni. L'estate fu costantemente serena.
Verso l'equinozio cominciarono le pioggie
e le borrasche, che continuarono colla
medesima costanza. In questo tempo cadde più
volte la folgore sulla città, ed uccise un uomo.
</p>

<p>
Malgrado la fertilità del terreno le specie
delle piante ne' contorni di Tanger sono pochissimo
variate: e lo stesso deve dirsi rispetto
agl'insetti, almeno pel tempo ch'io vi dimorai;
giacchè la stagione più propizia a tali
indagini dev'essere la primavera.
</p>

<p>
A Tanger non può un uomo senza compromettersi
salire sul terrazzo della propria
casa per la gelosia degli abitanti delle case
vicine. Le due case ch'io abitai successivamente
erano così mal collocate, che non potei
fare che pochissime osservazioni astronomiche,
e queste ancora con molto stento: inoltre
avendo lasciati i miei stromenti astronomici
col mio equipaggio a Cadice, non mi furono
portati che nella stagione delle pioggie, nella
quale rarissime volte vedesi il cielo scoperto
per pochi istanti. A fronte di questi ostacoli,
la mia latitudine osservata per un termine
medio assai poco distante dagli estremi, diede
35° 47′ 54″ nord.
</p>

<p>
<span class="pagenum" id="Page_64">[64]</span>
A fronte degli ostacoli che s'opponevano al
mio desiderio di fare una collezione di storia
naturale, raccolsi a Tanger nella sua baja
molti articoli, tra i quali trovansi alcuni <i>fucus</i>
assai belli. Tutte le piante marine furono da
me raccolte assai vivaci in fondo al mare.
</p>

<p>
Noi altri musulmani dobbiamo sormontare
troppe difficoltà quando vogliamo fare delle
collezioni entomologiche; e per cagione della
purità legale che proibisce di toccare gli animali
immondi, e perchè non possiamo abbruciare
verun animale vivo. Il primo ostacolo
difficolta la formazione d'una collezione di
Cleoptere, ed il secondo rende inutile quella
delle farfalle d'ogni genere, perchè avanti di
morire senza fuoco, battono le ali per la
semplice ferita della spilla che le assicura. Per
lo stesso motivo m'accadde un giorno, che
uno scarabeo fortissimo che aveva riposto nella
scattola con altri insetti, si andò dibattendo
con tanta violenza, che staccò la sua spilla,
e distrusse tutti gli insetti da me raccolti.
Trovavasi in questo numero una falsa tarantola
assai grande, ed assai interessante.
</p>

</div>

<div class="chapter">
<p>
<span class="pagenum" id="Page_65">[65]</span>
</p>

<h2 id="CAPVI">
CAPITOLO VI.
</h2>

<div class="blockquote">
<p>
<i>Continuazione della storia d'Ali Bey. — Notizie
intorno all'interno dell'Affrica. — Presentazione
all'imperatore di Marocco. — Visite
del Sultano e della sua Corte.</i>
</p>
</div>

<p>
Poco dopo arrivato a Tanger la mia esistenza
cominciò a diventare aggradevole. La
prima visita che mi fece il Kadi <i>Sidi Abderrahman
Mfarrasch</i>; il mio annuncio dell'eclissi
del sole che doveva aver luogo il 17 agosto,
e di cui io ne avevo disegnata la figura quale
doveva vedersi nella sua massima oscurità; la
vista de' miei equipaggi e de' miei istromenti
che arrivavano d'Europa in un battello; i
miei regali al Kadi, al Kaïd, ed ai primarj
personaggi; le mie liberalità verso altre persone,
tutto contribuì a fissare sopra di me
l'attenzione del pubblico; cosicchè in breve
tempo acquistai un'assoluta superiorità su tutti
i forastieri, e sopra i più distinti abitanti
della città.
</p>

<p>
Dall'altro lato il cambiamento del clima,
<span class="pagenum" id="Page_66">[66]</span>
le sostenute fatiche, ed il nuove genere di
vita da me abbracciato alterarono alcun poco
la mia salute: onde fui costretto di assoggettarmi
ad un regime rinfrescativo, ed a prendere
i bagni di mare. Queste precauzioni mi
resero ben tosto la salute; ricuperata la quale
potei occuparmi delle mie collezioni. Un giorno
che, nuotando, mi ero alquanto allontanato
dalla spiaggia, vidi avvanzarsi quasi a fior d'acqua
un enorme pesce lungo dai venticinque
ai trenta piedi, onde presi precipitosamente
la direzione verso terra ove le mie genti attonite
mi richiamavano ad alta voce. Il pesce
andò sott'acqua, ma pochi istanti dopo ricomparve
precisamente nel luogo ove io mi
ritrovavo quando lo vidi.
</p>

<p>
Un <i>talbe</i> chiamato Sidi Amkeschet, venendo
un giorno a trovarmi, ed entrati accidentalmente
sull'argomento dell'interno dell'Affrica,
mi parlò in tal modo:
</p>

<p>
«Dalla mia provincia di Sus, e di Tafilet
partono spesse volte le carovane che
attraversano in due mesi il gran deserto
per portarsi a <i>Ghana</i> ed a <i>Tombouctou</i>.»
</p>

<p>
«Nell'interno dell'Affrica conosconsi due
fiumi col nome di Nilo; l'uno de' quali attraversa
<span class="pagenum" id="Page_67">[67]</span>
il Cairo ed Alessandria, l'altro si
dirige verso Tombouctou.»
</p>

<p>
«Questi due fiumi sortono da un lago che
trovasi nelle montagne della Luna (<i>Djebel
Kamar</i>). Quello dal Tombouctou non arriva
fino al mare, ma si perde in un altro
lago. Le montagne della Luna ebbero tal
nome dal colore che prendono in ogni lunazione
d'una corona, o d'un arco baleno».
</p>

<p>
«Da Marocco alle rive del Nilo di Tombouctou
si viaggia con piena sicurezza come
in mezzo ad una città <i>quantunque colle
mani piene d'oro</i>; ma nell'altra banda
del fiume <i>non avvi più giustizia nè salvaguardia</i>,
perchè abitata da nazioni assai
diverse da questa. Entro al fiume trovansi
ferocissimi animali chiamati tsemsah, che
divorano gli uomini».
</p>

<p>
M'indicò colla mano la direzione dei due
fiumi; il Nilo del Cairo, diss'egli si volge a
levante.... Io gli chiesi allora, interrompendolo;
«quello di Tombouctou anderà
dunque a ponente?»... Certamente, risposemi
egli senza esitare, verso l'occidente».
</p>

<p>
Come mai conciliare tanta contraddizione?
<span class="pagenum" id="Page_68">[68]</span>
Stando al racconto che mi fu fatto, farebbesi
un commercio assai attivo e continuato tra i
paesi meridionali di Marocco e di Tombouctou;
e per conseguenza sembra impossibile
che quella gente possa ignorare il corso del
Nilo di Tombouctou, trovandosi quasi giornalmente
frequentate le sue rive dai Marocchini.
Riferiscono questi ultimi che quel fiume
va ad Occidente; e Mungo-Park assicura
che volge le sue acque verso l'Oriente:
che dobbiamo conchiuderne?.... Accordando
alla scoperta di Mungo-Park tutta la
fede che merita, diremo che passa per Tombouctou
verso Occidente un altro fiume, che
ancora non conosciamo, e che i Marocchini
confondono senza dubbio col gran <i>Nilo Occidentale</i>
o <i>Joliba</i> scoperto da Mungo-Park, il
quale confessò che questo fiume non passa precisamente
per Tombouctou, o pure che il Joliba
fa in questo luogo uno straordinario contorcimento,
che è cagione dell'errore in cui
versano gli abitanti di Marocco; o pure convien
supporre che questi ultimi ne parlino
senza aver nulla veduto, e soltanto dietro il
racconto degli antichi geografi. Frattanto questa
relazione spogliata dagli errori che la sfigurano,
<span class="pagenum" id="Page_69">[69]</span>
indica sempre due cose singolari:
<i>l'unione, o la comunicazione dei due Nili
verso la loro origine nello stesso lago, e lo
smarrimento del Nilo occidentale in un altro
lago</i>. Ritorneremo altrove su questo argomento.
</p>

<p>
L'artiglieria delle batterie di Tanger annunciò
il 5 ottobre l'arrivo del Sultano <i>Muley
Solimano</i> imperatore di Marocco, che
scese al suo alloggio nell'<i>Alcassaba</i> o castello
della città. Siccome non ero ancora stato presentato
al Sultano, io non sortivo di casa,
onde aspettarvi gli ordini, a seconda delle
intelligenze che avevo col kaïd ed il kadi:
e perciò non potei vedere la cerimonia del
suo arrivo.
</p>

<p>
All'indomani il kaïd mi fece sapere, che
potevo allestire il regalo di pratica per il susseguente
giorno; lo che io feci all'istante.
Al mattino del giorno indicato ebbi una conferenza
col kaïd ed il kadi intorno al modo
della mia presentazione. Il kaïd mi chiese la
lista dei doni che destinavo al Sultano; io
gliela diedi, e fummo subito d'accordo.
</p>

<p>
Perchè era giorno di venerdì andai prima
alla gran moschea per fare la preghiera del
mezzogiorno, perchè questa è una indispensabile
<span class="pagenum" id="Page_70">[70]</span>
obbligazione, e perchè doveva recarvisi
ancora il Sultano.
</p>

<p>
Fui appena entrato nella moschea che un
moro mi s'accostò, dicendomi, che il Sultano
aveva allora mandato uno de' suoi domestici
per prevenirmi che io potevo salire
all'Alcassaba alle quattr'ore, ond'essergli
presentato.
</p>

<p>
Prima che giungesse il Sultano alla moschea
entraronvi alcuni soldati disordinati, e, quantunque
armati, si posero dall'una parte e dell'altra
senza conservare alcun rango.
</p>

<p>
Il Sultano non fecesi aspettar molto; entrò
seguito da un piccolo accompagnamento di
grandi, e di ufficiali tutti così semplicemente
abbigliati, che non distinguevansi altrimenti
dal rimanente della compagnia. Eranvi nella
moschea, affollata di popolo, circa due mille
persone. Finchè io vi rimasi ebbi cura di tenermi
un poco appartato.
</p>

<p>
La preghiera si eseguì al solito degli altri
venerdì; ma la predica si fece da un fakih
del Sultano, che perorò con molta energia
intorno all'argomento «essere gravissimo peccato
il commerciare coi cristiani, non doversi
dar loro nè vendere alcuna specie di
vittovaglie, e simili altre cose.
</p>

<p>
<span class="pagenum" id="Page_71">[71]</span>
Terminata la preghiera mi feci aprire un
passaggio dai miei domestici, e sortj. Un centinajo
di soldati negri trovavasi sotto le armi
in semicerchio fuori della porta, ov'era adunata
moltissima gente. Tornato a casa venne
a cercarmi un domestico del Sultano per significarmi
gli ordini del suo padrone, ed in
pari tempo per ricevere la mancia di consuetudine.
</p>

<p>
Alle tre ore dopo mezzogiorno il Kaïd mi
spedì nove uomini per ajutare la mia gente a
portare il mio regalo composto de' seguenti
oggetti:
</p>

<p>
Venti fucili inglesi colle loro bajonette.
</p>

<p>
Due moschetti di grosso calibro.
</p>

<p>
Quindici paja di pistole inglesi.
</p>

<p>
Alcune migliaja di pietre focaje.
</p>

<p>
Due sacchi di piombo per la caccia.
</p>

<p>
Un equipaggio compiuto da cacciatore.
</p>

<p>
Un barile della miglior polvere inglese.
</p>

<p>
Varie pezze di ricche mussoline semplici e ricamate.
</p>

<p>
Alcune piccole bijotterie.
</p>

<p>
Un bellissimo parasole.
</p>

<p>
Varie confetture ed essenze.
</p>

<p>
Le armi erano entro alcune casse chiuse a
<span class="pagenum" id="Page_72">[72]</span>
chiave, e le altre cose disposte sopra grandissimi
piatti coperti da stoffe di damasco rosso
gallonate d'argento. Salj all'alcassaba alla testa
degli uomini e dei domestici che portavano
il dono. Il kaïd aspettavami alla porta, ove
mi complimentò. Attraversai un portico sotto
al quale trovavansi molti ufficiali della corte;
di dove entrai in una piccola moschea che
gli sta di fianco per fare la preghiera del vespero,
cui assistette ancora il Sultano.
</p>

<p>
Appena terminata la preghiera essendo uscito
dalla moschea, vidi presso alla porta un mulo
per il Sultano, intorno al quale stava un infinito
numero di domestici, e di ufficiali della
corte. Precedevano due uomini armati di picca,
o di lancia che tenevano perpendicolarmente,
ed aveva press'a poco la lunghezza di quattordici
piedi. Il corteggio era seguito da circa
settecento soldati negri, armati di fucile, strettamente
riuniti, senz'ordine nè rango, e circondati
da molto popolo. Io, ed il kaïd presimo
posto in mezzo al passaggio presso ai
due lancieri. A canto a noi venivano i regali
portati sulle spalle dai miei domestici, e dagli
uomini mandatimi dal kaïd.
</p>

<p>
Giunse bentosto anche il Sultano e montò sulla
<span class="pagenum" id="Page_73">[73]</span>
sua cavalcatura, e quando giunse in mezzo
al cerchio, il kaïd ed io ci facemmo innanzi:
il sultano fermò la sua mula, ed il kaïd mi
presentò: io chinai la testa, ponendomi la
mano al petto, cui il sultano corrispose abbassando
il capo, e mi disse; Siate il ben
venuto; indi si volse alla folla, ed avendola
invitata a salutarmi con queste parole: <i>Ditegli
che sia il ben venuto</i>: all'istante tutta la
gente gridò: <i>ben venuto</i>. Il sultano spronò il
suo muletto, e recossi ad una batteria lontana
due cento passi.
</p>

<p>
Colà portatomi col mio introduttore, rimasi
presso alla porta, lasciando che s'avanzasse
il solo kaïd col donativo. Quando entrammo
nelle batterie si fece un profondo silenzio.
Eranvi almeno venti persone, la maggior
parte usceri e grandi ufficiali.
</p>

<p>
Poco dopo fui chiamato dal kaïd e lo seguii
nel terrapieno della batteria che formava una
specie di terrazzo che guardava al nord sul
mare, ed era armato da nove pezzi di cannone
del maggior calibro. Nell'angolo orientale
eravi una casuccia di legno, alcuni piedi più
alta della batteria, onde dominare il parapetto,
<span class="pagenum" id="Page_74">[74]</span>
a cui si saliva per una scala di otto
gradi.
</p>

<p>
Il sultano trovavasi entro questa casuccia
seduto sopra un piccolo materasso guarnito
di guanciali. Il kaïd, due grandi ufficiali, ed
io, lasciammo le nostre pantoffole alla porta
onde avere i piedi nudi, come vuole l'usanza.
Due ufficiali mi presero in mezzo tenendo
ognuno per un braccio, ed il kaïd mi si pose
alla sinistra e ci presentammo al sultano facendo
una riverenza o profondo inchino della
metà del corpo colla mano destra al petto.
</p>

<p>
Il sultano dopo aver replicate le sue espressioni
di <i>benvenuto</i>, mi fece sedere sulla scala;
gli ufficiali si ritirarono, ed il kaïd rimase
in piedi. Allora il sultano mi disse umanamente,
e con voce amichevole «che era assai
contento di vedermi» e replicò molte volte
somiglianti espressioni tenendosi la mano al
petto, onde farmi conoscere i suoi sentimenti
non meno colla voce che coi gesti. Conobbi
questo sovrano assai propenso a mio favore,
lo che mi sorprese assai perchè niente aveva
fatto per meritarmi la sua grazia.
</p>

<p>
Mi chiese in seguito in quali paesi ero
stato, quai linguaggi parlavo, e se sapeva
<span class="pagenum" id="Page_75">[75]</span>
anche scriverli; quali scienze avevo studiato
nelle scuole dei cristiani, e quanto tempo mi
ero trattenuto in Europa. Dopo avere ringraziato
il cielo d'avermi fatto uscire dai paesi
infedeli, mi testificò il suo rincrescimento
perchè un uomo della mia qualità non si fosse
più presto recato a Marocco. Mi ringraziò
d'avere preferito il suo paese a quello d'Algeri,
di Tunisi o di Tripoli, mi assicurò
replicatamente della sua protezione, e della
sua amicizia. Mi chiese poi se avevo stromenti
per fare osservazioni scientifiche; e dietro la
mia risposta affermativa, mi disse che desiderava
vederli, e che <i>potevo portarli</i>.... Ebbe
appena pronunciate queste parole, che
il kaïd s'avvicinò e prendendomi per mano
voleva condurmi via: ma senza movermi io feci
osservare al sultano, che <i>bisognava aspettare
fino all'indomani, perchè avvicinandosi la
sera non avevo tempo di prepararli</i>. Il kaïd
mi guardava attonito perchè a Marocco non
è permesso di contraddire alle voglie del sultano;
il quale mi disse: «E bene dunque
portateli domani — a quale ora? Alle otto
del mattino. — Io non mancherò». Allora
mi congedai dal sultano, e partii col kaïd.
</p>

<p>
<span class="pagenum" id="Page_76">[76]</span>
Ero di poco ritornato a casa che vennero
ad avvisarmi della visita generale dei domestici
del palazzo, cui doveasi in tale circostanza
una gratificazione. I miei domestici mi
sbarazzarono da questa visita con minor spesa
ch'io non credevo.
</p>

<p>
Quando il sultano parlavami de' miei stromenti
aveva fatto portare un piccolo astrolabio
di metallo di tre pollici di diametro,
che serve per regolare gli orologi, e le ore
per la preghiera, e mi avea domandato se ne
avessi uno somigliante; al che rispondeva di
no, soggiungendo che <i>questo stromento era
troppo inferiore a quelli di moderna invenzione</i>.
</p>

<p>
All'indomani andai al castello all'ora indicatami;
trovai che il sultano mi stava
aspettando nello stesso luogo col suo primo
fakih, o muftì ed un altro suo favorito. Teneva
avanti di se un servizio di tè.
</p>

<p>
Vedendomi entrare mi fece salire subito la
scala, e sedere al suo lato: indi preso il
vaso, versò il tè in una tazza, ed avendovi
posto del latte, me la presentò colle sue proprie
mani. In tanto egli chiese carta, e calamajo,
e gli fu portato un pezzo di cattiva
<span class="pagenum" id="Page_77">[77]</span>
carta, un piccolo calamajo di corno con una
penna di canna: scrisse in quattro linee e
mezzo una specie di preghiera che diede a leggere
al suo fakih; il quale gli fece osservare
che aveva dimenticata una parola; ed il sultano
ripresa la penna vi aggiunse ciò che mancava.
Avendo terminato di prendere il tè S. M.
Marocchina mi presentò la scrittura perchè
la leggessi, ed egli accompagnava la mia lettura
indicandomi col dito sulla carta ogni parola
progressivamente e correggendo i difetti
della mia pronuncia come farebbe il maestro
collo scolare. Terminata la lettura mi pregò
di custodire questa carta, che ancora conservo.
</p>

<p>
Si levò il vassellame del tè composto d'una
zuccariera d'oro, d'un vaso di tè, d'uno
per il latte e di tre tazze di porcellana bianca
ornata di oro, il tutto posto sopra un gran
piatto indorato.
</p>

<p>
Come porta l'uso del paese, egli aveva
posto lo zuccaro nel vaso del tè; metodo incomodo
assai perchè obbliga a prendere la
bevanda o troppo, o poco addolcita.
</p>

<p>
Il sultano mi dava frequenti prove del suo
affetto. Chiese di vedere i miei strumenti,
<span class="pagenum" id="Page_78">[78]</span>
che osservò pezzo per pezzo con molta attenzione,
chiedendomi la spiegazione di ciò
che non conosceva, o non sapeva quale ne fosse
l'uso. Mostrava di compiacersi assai di quanto gli
rispondeva, e desiderò che facessi in sua presenza
una dimostrazione astronomica; onde per
appagarlo presi due altezze del sole con il circolo
moltiplicatore. Gli feci vedere varj libri di
tavole e di logaritmi che avevo portati meco per
dimostrargli che gli strumenti non servono a
nulla, se non s'intendono que' libri, e molti
altri. Mostrò d'essere estremamente sorpreso alla
vista di tante cifre, e quando gli offersi i miei
strumenti, risposemi, che io «dovevo conservarli
perchè io solo ne conosceva l'uso;
e che avressimo avuto molti giorni, e molte
notti per contemplare con piacere il cielo».
Da ciò compresi che pensava di tenermi presso
di se, avendomene fatti altri cenni. Soggiunse
che desiderava di vedere gli altri miei strumenti,
che promisi di portare all'indomani e
mi congedai.
</p>

<p>
Il susseguente giorno essendomi portato al
castello, salii nella sua camera, ove lo trovai
coricato sopra un piccolissimo matterasso ed
un guanciale: stavan seduti innanzi a lui sopra
<span class="pagenum" id="Page_79">[79]</span>
un tappeto il suo gran fakih e due suoi
favoriti. Appena vedutomi alzossi da sedere, ordinando
di portare un materasso somigliante
al suo, che fece collocare al suo fianco, e mi
ordinò di adagiarmivi.
</p>

<p>
Dopo i vicendevoli complimenti, feci introdurre
una macchina elettrica, ed una camera
oscura che gli presentai siccome oggetti di
semplice curiosità non applicabili alle scienze.
Avendo montate le due macchine posi la camera
oscura presso ad una finestra: il sultano
levossi e vi entrò due volte; lo ricopersi
io stesso colla coltre durante tutto il
tempo che vi rimase, compiacendosi di osservare
gli oggetti trasmessi dalla macchina; lo
che io risguardai come una grandissima prova
di confidenza. Si divertì in seguito a vedere
scaricarsi la bottiglia elettrica a diverse riprese.
Ma ciò che maravigliosamente lo sorprese
fu l'esperienza del colpo elettrico, che
mi fece replicare più volte, mentre ci tenevamo
tutti per la mano per formare la catena,
e volle essere a lungo istruito intorno
a queste macchine, ed all'influenza dell'elettricità.
</p>

<p>
Il precedente giorno avevo mandato al sultano
<span class="pagenum" id="Page_80">[80]</span>
un cannocchiale, che allora glie lo richiesi
per regolarlo secondo la sua vista; ciò
che io feci all'istante, marcando sul tubo
il conveniente grado dietro l'esperimento da
lui fattone.
</p>

<p>
Io avevo lunghissimi mustacchi, onde il
sultano mi domandò perchè non li accorciassi
come gli altri Mori. Ed avendogli rimostrato
che in Levante non si tagliavano; mi rispose;
«va bene, ma questa non è l'usanza del
paese». Quindi avendo fatto recare un pajo
di forbici, tagliò alquanto i suoi, ed in appresso
prendendo i miei m'indicò quanto doveva
toglierne e lasciarne: e forse il primo
suo pensiero era quello di scorciarmeli egli
medesimo, ma perchè io nulla risposi, depose
le forbici. Mi chiese poi se io tenevo
une strumento adattato a misurare il calore;
e gli promisi di mandargliene uno. Mi congedai
facendo levare i miei strumenti, e lo
stesso giorno gl'inviai un termometro.
</p>

<p>
Verso sera mentre stavo con alcuni amici,
un domestico del sultano mi recò da parte
sua un regalo. Avendogli ordinalo di avanzarsi,
si presentò chinandosi fino a terra, e
pose innanzi a me un involto di tela d'oro
<span class="pagenum" id="Page_81">[81]</span>
e d'argento. La curiosità di vedere il primo
regalo che mi faceva l'imperatore di Marocco
mi fece aprire l'involto con molta premura,
e vi trovai...... due pani assai neri.
</p>

<p>
Non essendo preparato a cotal dono, non mi
sovvenne in quel primo istante di cercarne il
significato; e rimasi un momento così sorpreso
che non sapeva che dirmi; ma coloro
ch'eran meco s'affrettarono di complimentarmi,
dicendo, quanto siete fortunato! quale felicità
è la vostra! <i>Voi siete fratello del sultan</i>o;
<i>il sultano è vostro fratello</i>: mi rissovvenni
allora, che tra gli Arabi il più sacro segno
di fraternità è di darsi a vicenda un pezzo
di pane, e di mangiarne ambedue; e per
conseguenza i pani mandatimi dal Sultano
erano il suo segno di fraternità con me. Erano
neri perchè il pane mangiato dal sultano si
fa cuocere entro fornelli portatili di ferro;
ciò che dà loro un colore oscuro al di fuori,
ma internamente sono bianchi e buonissimi.
</p>

<p>
All'indomani, dopo aver ricevuto le visite
di alcuni cugini, o altri parenti del Sultano,
andai col kadi a visitare il fratello
maggiore dell'imperatore: egli chiamasi <i>Muley
Abdsulem</i>, che ha la sventura d'essere cieco.
<span class="pagenum" id="Page_82">[82]</span>
Il nostro intrattenimento che si prolungò quasi
un'ora fu tutto filantropico.
</p>

<p>
Il martedì undici ottobre il kaïd mi ordinò
per parte del Sultano di tenermi pronto a
partire con lui il susseguente giorno alla
volta di Mequinez; prevenendomi di domandare
tutto quanto poteva abbisognarmi. Passai
tosto a trovarlo nel castello per fargli sapere
che io non potevo partire così presto, avendo
bisogno di rimanere a Tanger alcuni altri
giorni. Mi chiese quanto tempo mi abbisognava,
ed avendogli risposto dieci giorni,
entrò dal Sultano, che me li accordò senza
difficoltà.
</p>

<p>
Le stessa sera, accompagnato dal mio buon
kadi, andai a render visita al primo ministro
<i>Sidi Mohamet Salaoui</i> che mi ricevette seduto
in su le calcagna in un angolo della
cameretta di legno, in cui avevo veduto il
Sultano; ma egli stava sul suolo senza pur
avere una semplice stuoja, al lume d'una
miserabile lucerna di latta con quattro vetri,
posta sul suolo al suo fianco. Egli aveva poc'anzi
ricevuto nella medesima maniera il console
generale di Francia che sortiva nell'atto
ch'io entrai. Sedemmo in terra presso di
<span class="pagenum" id="Page_83">[83]</span>
lui, trattenendoci un quarto d'ora in complimenti.
</p>

<p>
Fui in appresso col kadi a visitare Muley
Abdelmélek cugino germano del Sultano, uomo
rispettabilissimo che era generale della guardia.
Accampato sotto la tenda, stava co' suoi
figliuoletti sdrajato sopra un matterasso, ed
aveva a lato il suo fakih. Appena entrati, il
fakih si alzò; Muley Abdelmélek si pose a
sedere, e fece che noi pure sedessimo presso
di lui sopra un altro matterasso. La nostra
conversazione che durò quasi un'ora fu assai
amichevole. Nel fare queste visite il kadi servivasi
della sua mula, ed io del mio cavallo,
e la mia gente ci accompagnava a piedi colle
lanterne. Regalai tutte le persone visitate, senza
scordarmi di dar la mancia agli usceri ed ai
domestici. Feci pure qualche regalo ad alcuni
grandi ufficiali e favoriti del Sultano.
</p>

<p>
Mercoledì 12, il Sultano partì di buon
mattino alla volta di Mequinez. In tal modo
ebbe fine il mio ricevimento alla corte del
sovrano di Marocco.
</p>

<p>
Il Sultano <i>Muley Solimano</i> mostra l'età di
quarant'anni. È grande di statura, e la sua
carnagione è assai fresca. Il volto non bianco,
<span class="pagenum" id="Page_84">[84]</span>
ma non soverchiamente bruno porta i segni
della bontà; ha grandi e vivacissimi occhi;
semplicissimo è il suo vestire, per non dir
di più, essendo solito di portare un grossolano
hhaïk; sono disinvolti i suoi movimenti;
parla con rapidità, agevolmente comprende
ogni cosa. Egli è fakih, ossia dottore della legge,
e la sua istruzione è puramente ed interamente
musulmana.
</p>

<p>
Ogni lusso è sbandito dalla sua corte. Durante
il soggiorno ch'egli fece a Tanger
rimase accampato sotto le tende poste all'ouest
della città senza alcun ordine. Le sue erano
in mezzo ad un grandissimo spazio vuoto, e
circondato da un parapetto di tela dipinta
in forma di muraglia. Nella tenda di Muley
Abdelmélek ch'era molto grande, non vedevansi
che due matterassi, un gran tappeto,
un candelliere d'argento con una gran torchia
acceso. Intorno ad ogni tenda stavano
attaccati i cavalli ed i muli del padrone, ed
in tutto il campo non vidi che due cammelli.
Malgrado la confusione ed il disordine di questo
campo, calcolai che poteva contenere all'incirca
sei mille uomini.
</p>

<p>
Il kaïh accompagnò il Sultano fino alla
<span class="pagenum" id="Page_85">[85]</span>
prima stazione della sera; ed allorchè ritornò
a Tanger mi fece replicate istanze a chiedergli
tutto quanto poteva abbisognarmi. Lo pregai
di farmi venir tende ed altri oggetti necessarj
ai miei progetti.
</p>

</div>

<div class="chapter">
<p>
<span class="pagenum" id="Page_86">[86]</span>
</p>

<h2 id="CAPVII">
CAPITOLO VII.
</h2>

<div class="blockquote">
<p>
<i>Uscita di Tanger. — Viaggio a Mequinez,
ed a Fez.</i>
</p>
</div>

<p>
Avendo tutto disposto per il mio viaggio,
impiegai il giorno di martedì 25 ottobre a far
sortire il mio equipaggio da Tanger. Si dispose
il campo a cento tese all'ouest dalle mura,
ove aveva fatte riunire le mie genti ed ogni
mia cosa.
</p>

<p>
Dopo fatta la mia preghiera nella moschea,
ed abbracciati i miei amici, sortii di casa
a cavallo alle cinque ore della sera, accompagnato
dal kadi, ch'era pure a cavallo,
da tutti gli altri fakih e talbi della città,
ed alcuni domestici ne seguivano a piedi. Arrivai
con questo seguito fino al luogo del mio
campo, ove mi lasciarono solo affinchè potessi
riposarmi.
</p>

<p>
Prima ch'io sortissi di casa un fakih mi
prese l'indice della mano diritta, e lo girò
sopra una parete della camera, facendomi formare
certi caratteri misteriosi per ottenere
buon viaggio e felice ritorno.
</p>

<p>
<span class="pagenum" id="Page_87">[87]</span>
La notte era già fatta quando il kadi e gli
altri fakih ritornarono alla mia tenda. Presero
meco il tè, e m'inbandirono una squisita
cena. Vennero pure a trovarmi i principali
santi, e tutti ritiraronsi per entrare in città,
prima che si chiudessero le porte.
</p>

<p>
Il giorno fu bello; e la mattina il barometro
segnava 28 pollici e due linee e mezzo.
La notte fu serena e tranquilla, e la luna
risplendeva di tutto il suo lume. Le mie genti
eransi accampate sopra un'altura; la mia tenda
aveva alla sua base diciotto piedi di diametro,
e tredici alla sua sommità: aveva un doppio
ordine di cortine ermeticamente chiuse, illuminata
da due fanali. Il termometro marcava alle
nove ore della sera 15° 1′, e l'igrometro 85°.
</p>

<h3><i>Mercoledì 26 ottobre.</i></h3>

<p>
La mattina si levò il campo, e quando
stavo per montare a cavallo, il kadi e tutti
i fakih tornarono per l'ultima volta. Essi
mi posero in mezzo, e facemmo due preghiere
all'Eterno perchè renda felice il mio viaggio,
e dopo i più teneri abbracciamenti, ci separammo
colle lagrime agli occhi: erano le sette
ore e mezzo del mattino.
</p>

<p>
<span class="pagenum" id="Page_88">[88]</span>
Appena rimasi solo caddi in un profondo
pensiero.
</p>

<p>
Diffatti allevato com'ero io in varj paesi
dell'Europa civilizzata, mi trovava per la
prima volta alla testa d'una carovana, viaggiando
in un paese selvaggio senz'altra garanzia
per la mia individuale sicurezza, che
le mie proprie forze. Partendo dalla costa N.
dell'Africa, ed internandomi verso il mezzodì,
dicevo a me medesimo: sarò io in ogni
luogo ben ricevuto?... quali vicende m'aspettano?... quale
sarà l'esito delle mie imprese?.... Sarò
io la sventurata vittima di qualche
tiranno?.... Ah no! no senza dubbio.... Il
sommo Dio che dall'alto del suo trono
vede la purità delle mie intenzioni, mi darà
il suo appoggio. Uscito da questo stato di
turbamento, ne dedussi questa conseguenza:
poichè Dio colla sua mano onnipotente mi
ha felicemente condotto fin qui a traverso di
tanti pericoli, mi condurrà colla medesima
prosperità sino al fine.
</p>

<p>
La mia carovana era composta di diecisette
uomini, di trenta bestie, e di quattro soldati
di scorta. La tenda destinata alla mia
sola persona, aveva per mobili un letto, alcuni
<span class="pagenum" id="Page_89">[89]</span>
tappeti e guanciali, uno scrittojo, e due
casse contenenti i miei strumenti, i miei libri
e le mie biancherie per uso giornaliero.
Tre altre tende erano occupate dal mio equipaggio,
dalla mia scorta e dalla mia cucina.
</p>

<p>
Si viaggiò verso il S. ¼ S. E. fino alle undici
ore del mattino che si piegò al S. O.
Ad un'ora dopo mezzogiorno si prese la direzione
del S. ¼ S. O. fino alle ore tre e
mezzo che si fece alto. Quel giorno viaggiando
si passò in vicinanza di cinque <i>dovar</i><a class="tag" id="tag8" href="#note8">[8]</a>,
due de' quali formati di case fabbricate di
fango e di pietre, e gli altri tre di semplici
tende. Il nostro campo si pose in distanza di
cento tese da un dovar di più di sessanta
tende divise in quattro gruppi, val a dire in
quattro famiglie. Le tende sono fatte di pelo
di cammello, e gli sgraziati che vi dimorano
non hanno altra abilità che quella di condurre
e di aver cura delle gregge. In quel giorno
la monotonia abituale del luogo era interrotta
<span class="pagenum" id="Page_90">[90]</span>
dalla ceremonia d'un maritaggio festeggiato
col romore del tamburro, delle picche, e di
pochi colpi di fucile: non s'udivano le strida
delle donne perchè quivi vanno scoperte, e
vivono in società cogli uomini. Io non saprei
a cosa attribuire questa prevaricazione della
santa legge del profeta, che proibisce tale
costumanza. Mi riferirono pure i miei domestici
d'averne vedute alcune mal vestite e
quasi nude.
</p>

<p>
Il suolo composto di una buona terra vegetale
è coperto da una eccellente verdura
per i bestiami, ma inutile per le api e per i
botanici perchè quasi affatto priva di fiori.
Io non potei raccogliere che tre o quattro
piante pel mio erbolajo.
</p>

<p>
Il paese vien circondato di colline da ogni
banda: da quella dell'E. vedesi la catena delle
montagne di Tetovàn, che si prolunga nella
direzione N. S.; ma quivi s'avvanzano all'ouest
in guisa che non sono più di due leghe lontane
dalla costa occidentale dell'Africa.
</p>

<p>
All'un'ora e mezzo dopo mezzogiorno attraversammo
una ramificazione di queste montagne,
che prolungasi fino al mare. Vidi
cammin facendo alcuni pezzi di granito di
<span class="pagenum" id="Page_91">[91]</span>
color rosso incarnato con pochissimo feldspato.
Dalla sommità di queste montagne scoprivasi
perfettamente il Capo Spartel al N. O.,
ed una immensa estensione della costa. Vedemmo
pure ad una grandissima distanza due gruppi
di vascelli di linea che sembravano essere quaranta
all'incirca<a class="tag" id="tag9" href="#note9">[9]</a>.
</p>

<p>
Scendendo al S. della montagna trovasi una
vasta e bella pianura, lungo la quale s'aggira
il fiume <i>Meschavaalaschef</i> abbondante di acque
quantunque diviso in due rami, che passammo
a guazzo.
</p>

<p>
Il cielo era questo giorno alquanto coperto;
l'aria rinfrescata da un vento del mattino
si fece assai forte dopo il mezzogiorno,
in modo d'esserci incomoda perchè accampati
sopra un'altura.
</p>

<p>
Scontravansi varie sorgenti, ed una ne avevamo
presso al campo d'un'eccellente acqua.
</p>

<p>
Alle otto della sera il termometro e l'igrometro
esposti all'aria aperta segnavano, il
primo 14° e l'altro 85°. Il vento N. E. era
fortissimo.
</p>

<p>
<span class="pagenum" id="Page_92">[92]</span>
Lungo la strada vidi molte mandre, unica
ricchezza di quegli abitanti; ma tutto il terreno
era incolto.
</p>

<h3>
<i>Giovedì 27.</i>
</h3>

<p>
Sì riprese il cammino a sett'ore ed un
quarto nella direzione di S. E., e due ore
dopo si piegò a S. O. fino alle dieci e tre
quarti, quando trovandomi sopra un'altura
scoprii il Capo Spartel quasi esattamente al N.,
alla distanza di sei leghe. Vedevasi il mare
lontano due leghe e mezzo all'O.; avevamo
all'E. la catena delle montagne che dopo tre
leghe piega al S. Proseguendo a camminare
tra il S. ed il S. ¼ S. O. si perdette di vista
il mare, ma non le montagne, che mantennero
la stessa apparente distanza sulla nostra
sinistra fino alle quattro della sera quando feci
alzar le tende.
</p>

<p>
Il terreno è somigliante a quello percorso
nel precedente giorno. Il paese viene formato
da vaste pianure qua e là sparse di colline,
e coperte d'una verzura, che le uguaglierebbe
ai prati dell'Inghilterra se fossero coltivate.
La vista di prati così belli affatto abbandonati
toccavano vivamente il mio cuore,
pensando che nell'Asia e nell'Europa gli uomini
<span class="pagenum" id="Page_93">[93]</span>
circoscritti entro piccoli spazj, periscono
in parte, o strascinano una miserabil vita: laddove
qui nissuno gode dei benefizj della natura!
</p>

<p>
Trovai lungo la strada molte sorgenti non
discoste le une dalle altre, e di un'acqua
assai buona; ed inoltre due piccoli fiumi.
Vidi parecchi dovar di tende ai due lati
della strada, ed alcuni pochi arabi che aravano
coi buoi; mentre da ogni banda osservavansi
numerose mandre di pecore, di capre
e principalmente di animali bovini.
</p>

<p>
Le piante di questa contrada non diversificano
da quelle che avevo di già raccolte, ad
eccezione soltanto di molte palme, <i>palma agrestis
latifolia</i>, e di varie felci.
</p>

<p>
Il tempo ch'era stato assai freddo al mattino
a cagione d'un gagliardo vento N. E.,
si fece caldissimo dopo le dieci ore in cui,
calmato il vento, e fattosi il cielo sereno, rimanevo
esposto ai cocenti raggi del sole, che
mi percuotevano violentemente il capo, quantunque
difeso dal turbante, e dal capuccio
del <i>bonruons</i>: onde non so comprendere in qual
maniera possano i cristiani, che viaggiano in
Affrica con cappelli tanto leggieri, resistere ai
colpi di così ardente sole.
</p>

<p>
<span class="pagenum" id="Page_94">[94]</span>
Gli abitanti d'un dovar vicino al mio campo
mi donarono del latte e dell'orzo. La notte
non poteva essere migliore, essendosi mantenuta
sempre serena e placida.
</p>

<p>
Avendo prese quattro altezze del sole, trovai
col cronometro la longitudine del 23 di
tempo O. da Tanger, lo che s'avvicinava assaissimo
alla mia stima geodesica: come dall'osservazione
del passaggio della luna al meridiano
trovai la latitudine N. — 35° 11′ 44″.
</p>

<p>
Alle nove ore e 20 minuti della sera il
termometro nella mia tenda aperta segnava 13°
e l'igrometro 64°.
</p>

<p>
Il luogo in cui eravamo accampati è consacrato
ad un pubblico mercato che vi si
tiene ogni martedì quantunque non sia che
una campagna aperta senza il menomo distintivo.
Il vicino Dovar chiamasi <i>Daraïzàna</i> ed è
abitato dalla tribù <i>Sahhèl</i>. Gli abitanti mi
dissero che <i>Laraisch</i> ossia <i>Larache</i> è posta
all'O. ed assai vicina al luogo in cui mi trovavo:
se ciò è vero la sua latitudine sarebbe troppo
alta nelle carte di Chénier e di Arrowsmith.
</p>

<h3>
<i>Venerdì 28.</i>
</h3>

<p>
Alle sett'ore ed un quarto c'incamminammo
al S. O. a traverso una macchia di quercie
<span class="pagenum" id="Page_95">[95]</span>
larga un quarto di lega, chiamata la macchia
di <i>Daraïzàna</i>. Alle nove attraversammo il fiume
<i>Wademhàzen</i>, e proseguendo la strada nella
direzione di S. S. E. scopersi a dieci ore
una cappella ed alcune case di campagna,
che mi fu detto essere assai vicine a Larache,
ed erano da noi lontane circa quattro
leghe al N. O. Piegando allora al S. S. O.
arrivammo poco dopo il mezzodì ad <i>Alcassar-kibir</i>.
</p>

<p>
Il paese è formato di bellissime praterie
chiuse all'ouest da piccole colline, ed all'est
da una catena di monti che s'innalza a tre
leghe di distanza. Un'appendice di queste
montagne sembrava staccarsi all'ouest per prolungarsi
fino al mare ad una lega al sud da
Alcassar. Si attraversarono quattro burroni non
molto profondi.
</p>

<p>
Il terreno non diversifica da quelli esaminati
ne' giorni antecedenti, fuorchè sembra
alquanto più arenoso. Si passò in vicinanza
di tre o quattro dovar composti di tende e
di baracche, il più grande de' quali non ne
aveva più di venti. Feci mettere il campo in
distanza di circa sessanta tese da Alcassar.
Essendo venerdì entrai in città per fare la
<span class="pagenum" id="Page_96">[96]</span>
mia preghiera nella moschea, che trovai piccola,
e di cattivo aspetto; ma la sua principale
facciata interna vedesi adorna di alcuni
disegni arabeschi.
</p>

<p>
Alcassar è più grande di Tanger. Le case
sono fatte di mattoni, ed i tetti colle capriate a
schiena d'asino, sono coperte di tegole come
in Europa. Vi si trovano molte botteghe di
mori e molte officine in cui lavorano gli ebrei.
Questa città, quantunque ricca, mi parve trista
e monotona. Vidi varie persone signorilmente
vestite: qui tutte le donne portano le calze,
e sortono come a Tanger sempre coperte con
un velo.
</p>

<p>
Il cielo in questo giorno fu sempre oscuro,
ed insoffribile il caldo soffocante dell'atmosfera
nebbiosa. Il governatore d'Alcassar mi
fece portare alle otto ore della sera un'abbondante
cena, ed accrebbe di sei soldati
la mia scorta. Un altro ragguardevole personaggio
mi mandò una seconda cena. Il tempo
coperto non mi permise di fare veruna osservazione
astronomica. Alle otto ore e mezzo
il mio termometro all'aria aperta segnava
16° 3, e l'igrometro 40°. Poco dopo incominciò
la pioggia; ma l'idrometro indicava
<span class="pagenum" id="Page_97">[97]</span>
che l'aria non era presso alla terra carica
d'umidità. Pure una terribile borrasca imperversò
tutta la notte.
</p>

<h3>
<i>Sabbato 29.</i>
</h3>

<p>
Non fu possibile di partire avanti le dieci;
alcuni muli caddero in quel terreno argilloso
ed ancora molle. Attraversai varj orti, ed in
seguito si varcò il fiume <i>Luccos</i> che scorre
al sud d'Alcassar, e non già al nord, come
erroneamente lo indicano tutte le carte. Venni
assicurato che questo fiume si getta in mare
presso a Larache, nel quale supposto convien
dire che piega assai verso il nord nord ouest.
Nel luogo in cui io lo varcai a non molta distanza
da Alcassar scorre ad ouest ¼ nord
est; ed in tal luogo è povero d'acque,
comecchè per altro si sappia che le sue escrescenze
sono terribili.
</p>

<p>
Continuammo il cammino ora in una, ora
in altra direzione, ma generalmente al sud sud
est; ed al sud dalle due ore dopo mezzodì
fino alle cinque, allorchè si fece alto.
</p>

<p>
Dopo avere attraversato il fiume si trovò il
paese continuamente montuoso, e la vista era
sempre circoscritta dalle sommità vicine. Ad
un'ora dopo mezzogiorno scendemmo in una bella
<span class="pagenum" id="Page_98">[98]</span>
pianura di circa una lega di diametro, sparsa
di alcuni <i>dovar</i>, e fiancheggiata di montagne,
lungo le quali si camminò fino a sera.
</p>

<p>
Il terreno era di quando in quando arenoso,
ma per lo più composto d'una terra argillosa
tutta ingombra di cardi secchi assai
bianchi, che presentavano l'immagine d'un
paese coperto di nevi. Osservai altresì alcuni
tratti sparsi di sassi calcarei rotolati dalle acque.
</p>

<p>
In questo giorno si videro passare sopra
di noi, ma ad una sterminata altezza nella
direzione nord est immense schiere di uccelli,
di cui, per la soverchia distanza, non si potè
conoscerne la specie. Una di queste schiere
di circa quattro mille individui, aveva l'apparenza
d'un'armata ordinata in battaglia.
</p>

<p>
Il cielo fu coperto di nubi, ed alle tre ore
pioveva leggermente. La notte fu simile al
giorno; e mi tolse il piacere di occuparmi di
qualche operazione astronomica. Alle tre ore,
essendo esposti all'aria libera, il termometro
segnava tredici gradi e sei linee, e l'igrometro
85.
</p>

<h3>
<i>Domenica 30.</i>
</h3>

<p>
Erano sett'ore ed un quarto allorchè feci
movere il campo, dirigendomi al sud-est, indi
<span class="pagenum" id="Page_99">[99]</span>
al sud-sud est fino alle dieci ore e mezzo,
che si prese la direzione al sud-sud-ouest,
ed un altr'ora dopo al sud. Arrivai ad un'ora
dopo mezzogiorno sulla sponda diritta del
fiume <i>Sebou</i>, che si attraversò con una barca
per accamparsi sulla riva sinistra.
</p>

<p>
Questo fiume nel luogo in cui io lo varcai
è molto grande, e mi si disse essere formato da
due fiumi il <i>Verga</i> che viene dall'est, ed il
<i>Sebou</i> dal sud. Al luogo in cui trovasi la
barca riceve un altro fiume poco considerabile
chiamato l'<i>Ardat</i>.
</p>

<p>
La larghezza del Sebou mi sembrò di circa
cento ottanta piedi: è profondo e rapido assai.
Il suo letto forma una vasta fossa in mezzo a
due coste quasi perpendicolari, alte ventisei
piedi sopra il livello dell'acqua, che corre
all'ouest; e le rive sono d'una terra argilloso-arenosa.
Tutt'i fiumi ed i ruscelli attraversati
in questo viaggio hanno i loro letti tagliati
nella stessa maniera, e siccome attraversano
il paese da levante a ponente, dalla catena
delle montagne fino al mare, possono riguardarsi
come fossero fatti dalla natura per difesa,
renduta ancora più facile dagli angoli assai frequenti
delle rive opposte.
</p>

<p>
<span class="pagenum" id="Page_100">[100]</span>
Fino alle undici ore si camminò per un
paese montuoso, e finalmente ci si aperse innanzi
un vastissimo orizzonte, ed allora scoprimmo
la catena delle montagne ad otto o nove
leghe di distanza all'est. Un'alta montagna
isolata, al di cui piede mi fu detto trovarsi
la città di Fez, non sembravami essere a
maggior distanza di dodici leghe al sud-est.
L'orizzonte veniva chiuso all'ouest da una
linea di collinette, ed una vasta pianura occupava
lo spazio intermedio. Alle dieci ore
costeggiai alcuni piccoli laghi abbondantissimi
di tartarughe.
</p>

<p>
Il terreno è argilloso nelle montagne ed in
qualche parte del piano; il rimanente arenoso
misto di terra calcarea. Alle undici ore
ed un quarto eravamo a fianco d'un picco
isolato di pietra calcarea primitiva, composto
di strati quasi verticali. Lo strato di argilla che
ricopre il paese è rotto, e scosceso, come si
può vedere negli smottamenti e nei letti dei
fiumi, ed è formato di depositi orizzontali. Io
inclino a credere che questi immensi strati
siano prodotti da eruzioni vulcaniche sotto-marine
accadute in remotissimi secoli.
</p>

<p>
Tutti i terreni argillosi vedonsi interamente
<span class="pagenum" id="Page_101">[101]</span>
coperti di cardi secchi; come gli arenosi sono
sparsi di palme, di lecci, e d'alcune altre
piante; ma in questa stagione non avevano
nè fiori, nè frutto.
</p>

<p>
In questo giorno vidi molti dovar, in uno
de' quali festeggiavasi un matrimonio. Secondo
la costumanza di questo paese, lo sposo uscì
tutto coperto da capo ai piedi di una gran
tela, ed alcuni Arabi che lo accompagnavano
chiesero alle persone del mio seguito qualche
piccola cosa, compensandoli con una grande
quantità di radici secche. È cosa straordinaria
che quest'usanza non produca verun abuso,
e conviene darne merito alla buona fede di
questi popoli. Osservavo con piacere l'innocenza
e la semplicità de' costumi dipinte sul loro
volto, ed indicate ancora dai loro abiti.
</p>

<p>
Si consumarono tre ore nel passaggio del
fiume, perchè oltre l'imbarrazzo dello scaricare,
e caricare i muli, non essendovi veruna
tavola per agevolare l'entrata e l'uscita dalla
barca, le bestie adombravansi, ed era duopo
farle entrare e sortire a forza di braccia, e
sempre con molta difficoltà. La fatica delle
mie genti fu resa ancor maggiore da una orribile
borrosca accompagnata da continui tuoni
e da una dirotta pioggia.
</p>

<p>
<span class="pagenum" id="Page_102">[102]</span>
S'alzò il campo presso ad un dovar, il
di cui capo mi regalò un montone molto eccellente
orzo e latte.
</p>

<p>
Il cielo sempre coperto di nubi non mi
permise di fare le consuete dimostrazioni astronomiche.
Alle otto ore della sera il termometro,
e l'igrometro posti all'aria aperta,
segnavano il primo 12° 5, l'altro 100. La
terra e l'aria erano saturati d'acqua.
</p>

<h3>
<i>Lunedì 31 ottobre.</i>
</h3>

<p>
Ci rimettemmo in cammino alle sett'ore ed
un quarto dirigendoci al sud ouest fino alle
undici che si piegò al sud-est, ed in appresso
al sud ¼ sud-est, finchè si arrivò ad
un'ora e mezzo dopo mezzo giorno sulla
riva destra del fiume <i>Ordom</i>, che si costeggiò
per qualche tratto. Attraversammo una
piccola montagna, e dopo avere passato due
volte il fiume, feci alzar le tende a quattr'ore
e tre quarti della sera.
</p>

<p>
Da principio il paese presentò vaste pianure
chiuse da ogni lato da piccole colline,
scoprendosi di quando in quando sopra quelle
a sinistra le sommità delle montagne dell'est
distanti dieci in dodici leghe. Si seguì per
una mezza lega all'incirca la sinistra del <i>Sebon</i>
<span class="pagenum" id="Page_103">[103]</span>
che aveva sempre la medesima larghezza.
Il fiume Ordom, che si costeggiò pure lungo
tratto, è largo e profondo assai; ma guadabile
in varj luoghi, non però senza qualche
difficoltà a motivo del suo rapido corso. I
suoi margini sono argillosi, e tagliati quasi a
picco come quelli degli altri fiumi. Attraversando
la montagna che occupa la vista
dell'orizzonte al sud, si scopre un vasto
paese terminato all'est ed al sud da una
seconda linea di montagne, ed all'ouest da
bassi colli.
</p>

<p>
Il suolo tutto argilloso e fino ad una certa
distanza coperto di cardi secchi, presentava
qua e là alcuni tratti calcarei ed arenosi sparsi
d'arboscelli spinosi ugualmente secchi, e pochi
tratti di terra lavorata e seminata. La
montagna che noi attraversammo era di una
roccia calcarea, avvicinandosi nel totale al tessuto
dell'ardesia con strati obliqui.
</p>

<p>
Vidi molti dovar, e feci far alto in vicinanza
dell'ultimo. Trovammo pure lungo la strada
alcune cappelle o eremitaggi, ove si fece la
preghiera.
</p>

<p>
Il giorno era cupo e piovoso, e la notte
fu uguale al giorno, ma senza vento. Alle tre
<span class="pagenum" id="Page_104">[104]</span>
ore all'aria libera il termometro era al 12°
5, l'igrometro al 34°.
</p>

<h3>
<i>Martedì primo novembre.</i>
</h3>

<p>
Si partì alle sette ed un quarto prendendo
la direzione ora verso il sud-sud-est ora verso
il sud-sud-ouest a motivo dell'ineguaglianza
del terreno, che si forzava a mutare direzione
ad ogni istante. Alle otto ore si attraversò per
l'ultima volta il fiume Ordom, che in questo
luogo scorre colla medesima rapidità all'ouest.
Alle undici e tre quarti passai per la paralella
di Fez, che ci stava all'est in distanza
di sei o sette leghe; lo che rettificava altre
inesatte nozioni che mi erano state date negli
antecedenti giorni. Ad un'ora dopo mezzo
giorno si attraversò un piccolo fiume che scorre
all'est, e di là salendo sopra una vicina altura,
ci trovammo sopra Mequinez, che vedevasi
perfettamente distante in retta linea
soltanto un quarto di lega. Essendo finalmente
scesi dal monte si passò il fiume di Mequinez
e salito un basso poggio, s'entrò alle due e
mezzo della sera in una cappella vicinissima
alla porta della città.
</p>

<p>
Il paese veduto jeri, e che al primo aspetto
pareami una vasta pianura, lo trovai formato
<span class="pagenum" id="Page_105">[105]</span>
di un laberinto di colline rotonde, e d'un
uguale altezza, tra le quali serpeggiano l'Ordom,
ed alcuni altri minori fiumi. La catena
delle montagne all'est mostrava ancora le sue
sommità ad una considerabile distanza.
</p>

<p>
Piccola è l'altura su cui è fabbricata Mequinez,
ed un triplice muro forma un circuito
capace di contenere, oltre la popolazione,
una grande armata. Queste mura hanno quindici
piedi di altezza, e tre di spessezza con
alcune aperture di tratto in tratto. La città
veduta dall'alto presenta colle sue torri un'imponente
prospettiva: i suoi contorni sono coperti
di ortaglie e di ulivi.
</p>

<p>
Il cielo era coperto di nubi, e piovve pure
a varie riprese. Eranvi lungo la strada alcuni
<i>dovar</i>. Aveva fino alle due del mattino spedito
un domestico con una lettera a <i>Sidi
Mohamed Salaovi</i> per avvisarlo della mia venuta,
per cui mezza lega fuori di Mequinez
trovai un ufficiale del palazzo, che d'ordine
del Sultano veniva ad incontrarmi, e che
dopo avermi fatto riposare nella cappella sopra
accennata, mi accompagnò col mio equipaggio
alla casa preparatami.
</p>

<p>
Appena giuntovi venne a trovarmi il sopr'intendente
<span class="pagenum" id="Page_106">[106]</span>
del tesoro; il quale, dopo i mutui
complimenti, s'informò di tutto quanto poteva
abbisognarmi, avendo ordine di pagare
senza eccezione tutte le spese per me, per
la mia famiglia e per le mie bestie. Alle nove
della sera <i>Sidi Mohamed Salaovi</i> mi mandò
una magnifica cena.
</p>

<h3>
<i>Mercoledì 2.</i>
</h3>

<p>
La mattina mi recai a far visita al ministro
il quale alle quattro dopo mezzogiorno mi
fece portare a casa uno squisito pranzo. Rimasi
quel giorno in casa, aspettando gli ordini
per presentarmi al sovrano. Non potendo
montare sul terrazzo della mia casa, ed appena
per l'altezza delle case contigue potendo
dall'inferior parte della mia vedere il
cielo, non feci le consuete osservazioni astronomiche.
</p>

<h3>
<i>Giovedì 3.</i>
</h3>

<p>
Nulla di nuovo fuorchè l'ordine di presentarmi
all'indimani al sultano.
</p>

<h3>
<i>Venerdì 4.</i>
</h3>

<p>
Vennero a prendermi a mezzogiorno, e
fui condotto nella moschea del palazzo; ove
un istante dopo entrò il sultano: perchè era
<span class="pagenum" id="Page_107">[107]</span>
giorno di venerdì vi fu predica, e la consueta
preghiera.
</p>

<p>
Soddisfatti i doveri della religione, mi presentai
al sultano, con cui ebbi una conferenza
assai amichevole. Mi disse che in breve
partiva alla volta di Fez, e soggiunse di parlarne
con <i>Salaovi</i>.
</p>

<p>
Dalla moschea andai direttamente a trovar
<i>Salaovi</i>, che mi pregò caldamente a chiedergli
quanto mi abbisognava per partire all'indomani
alla volta di Fez ove sarei alloggiato
e mantenuto in casa di <i>Muley Edris</i>, che è
un grandissimo e veneratissimo santo. Perciò,
di ritorno alla mia casa, disposi ogni cosa
per la partenza.
</p>

<h3>
<i>Sabbato 5.</i>
</h3>

<p>
Dietro gli ordini dati da <i>Salaovi</i>, mi furono
la mattina condotti i muli necessarj al
trasporto del mio equipaggio, e cinque soldati
a cavallo che dovevano unirsi alla mia
scorta.
</p>

<p>
Sortii da Mequinez alle tre del mattino,
camminando quasi costantemente all'E. ¼ N.
E., ed all'E. N. E. Alle dieci ore si attraversò
il fiume di Mequinez; a mezzogiorno
un ramo dell'Ordom, ed un altro ramo
<span class="pagenum" id="Page_108">[108]</span>
dallo stesso fiume un'ora dopo. Alle tre finalmente
si varcò l'<i>Emkèz</i>, fiume assai ragguardevole,
e si entrò in Fez verso le sette della
sera.
</p>

<p>
Il paese attraversato è composto da vaste
pianure che all'E. perdonsi nell'orizzonte;
ed è circoscritto al N. da una linea di alte
montagne, e le colline dell'O. vedonsi a grandissima
distanza.
</p>

<p>
Il suolo tutto calcareo-arenoso, qua e là
misto di argilla, è tutto coperto di palme e
non vi si vedono coltivati che pochi ulivi
dalla banda di Mequinez. Ad un quarto di
lega da questa città trovansi due <i>dovar</i> presso
alle montagne.
</p>

<p>
Il giorno fu cupo, ed avanti notte si fece
oscurissimo: la pioggia ed il vento gagliardo
mi accompagnarono fino all'alloggio che mi
era stato preparato.
</p>

<p>
Alcune ore prima avevo ordinato a due
soldati di precedermi, portando a Fez l'ordine
del ministro onde non si chiudessero
le porte della città prima del mio arrivo; e
tanto si fece. — In tal modo si terminò felicemente
il mio primo viaggio nell'Affrica.
</p>

<p>
Dalle osservazioni ch'io feci risultò, che
<span class="pagenum" id="Page_109">[109]</span>
la caravana da Tanger percorse press'a poco
2125 tese per ora; ma che da Mequinez a
Fez si faceva una lega nello stesso spazio di
tempo.
</p>

</div>

<div class="chapter">
<p>
<span class="pagenum" id="Page_110">[110]</span>
</p>

<h2 id="CAPVIII">
CAPITOLO VIII.
</h2>

<div class="blockquote">
<p>
<i>Descrizione di Fez. — Governo. — Scienze. — Fabbriche. — Pianta
narcotica. — Viveri. — Clima. — Terremoto.</i>
</p>
</div>

<p>
La città di Fez è posta al grado 34 6′ 3″
di latitudine settentrionale, ed al 7° 18′ 30″
di longitudine occidentale dell'osservatorio di
Parigi.
</p>

<p>
Molte osservazioni astronomiche fatte con
eccellenti stromenti, benchè contrariate da un'atmosfera
quasi sempre nebbiosa, il di cui termine
medio ebbe l'enunciato risultato, non
mi lasciano incerto rispetto alla loro precisione:
ciò che dimostra l'erroneità delle carte
d'<i>Arrowsmith</i>, del maggior <i>Rennel</i>, di <i>Delille</i>,
di <i>Golbewi</i> e di <i>Chénier</i>. La casa, in
cui ho fatto le mie osservazioni, è posta nel
centro della città.
</p>

<p>
Fez è fabbricato sul pendio di varie colline
che lo circondano da ogni banda, fuorchè
da quella di nord-nord-est. Non è possibile
di conoscere con esattezza la popolazione:
<span class="pagenum" id="Page_111">[111]</span>
si diceva, che attualmente ha cento mille abitanti,
e che ne aveva due cento mille prima
della peste.
</p>

<p>
Oscurissime ne sono le strade non solo a
cagione dell'essere anguste in modo di non
ammettere due uomini a cavallo di fronte,
ma ancora perchè le case, che sono altissime,
hanno al primo piano delle arcate di sostegno,
il che toglie loro molta luce: inconveniente
reso maggiore da alcune gallerie, o
passaggi, che danno superiormente accesso dall'una
all'altra casa: devonsi a ciò aggiungere
le muraglie traforate a guisa d'archi, che di
tratto in tratto servono d'appoggio alle case
dei due lati della strada. È questa un'usanza
che trovai ugualmente stabilita a Tetovan e
ad Alcassar. Tali arcate chiudonsi in tempo
di notte, di modo che la città trovasi allora
divisa in quartieri, che non possono comunicare
gli uni cogli altri.
</p>

<p>
La sua posizione sopra piani inclinati,
ed il declive di quasi tutte le strade, che
non sono selciate, ne rendono il soggiorno
disagiato, specialmente in tempo delle pioggie,
duranti le quali non si può camminare senza
imbrattarsi di fango fino al ginocchio. Pure
<span class="pagenum" id="Page_112">[112]</span>
quando non piove sono abbastanza proprie,
perchè gli abitanti non vi lasciano immondezze;
ma disaggradevole ne è sempre la vista,
come nelle altre città dell'Affrica, perchè
chiuse entro l'altissime muraglie delle
case, che tutte sembrano minacciare rovina.
Molte sono senza finestre, o con finestre della
grandezza d'un foglio di carta ordinaria, e
comunemente chiuse con griglie. Anche le
porte sono anguste e meschine.
</p>

<p>
Dietro questi gran muri trovansi alcune
case internamente abbastanza belle: ma generalmente
parlando l'usanza del paese richiede,
che un alloggio abbia un cortile fiancheggiato
da colonne e da pilastri che sostengono le
arcate e formano i portici a pian terreno,
e ne' piani superiori. Da questi corritoj si
entra nelle attigue camere, che per lo più
non ricevono lume che dalla porta, cui si ha
l'avvertenza di dare una grande apertura. Le
camere sono assai lunghe e strette come quelle
di Tanger; il palco fatto di tavole è altissimo,
e d'ordinario senza verun ornamento;
ma in alcune case ed i palchi e le porte
delle camere e le arcate del cortile sono ornate
dei rabeschi in basso rilievo, coperti a
<span class="pagenum" id="Page_113">[113]</span>
varj colori, ed anche con oro ed argento. I
pavimenti delle camere e del cortile sono di
mattoni, di majolica, e di marmi a varj colori
formanti diversi disegni nelle case de' più
ricchi abitanti. Anguste sono le scale ed i
gradini troppo alti. I tetti delle case simili a
quelli di Tanger, sono coperti di terra della
spessezza d'un piede; carico immenso che
ruina i muri senza garantirli dalle pioggie, i
quali siccome sono costrutti con cattivo cemento,
si sfranano bentosto: onde poche
sono le case che resistano lungo tempo. In fatti
vedonsi molte muraglie con larghe fenditure,
o fuor di piombo, e quasi tutte in uno stato
di estremo deperimento.
</p>

<p>
Infinito è il numero delle moschee di Fez,
che da alcuni si portano a più di dugento.
La principale chiamasi <i>Il Caroubin</i>; nella
quale contansi più di trecento pilastri, ma
la sua costruzione è pesante, e senza gusto.
L'architettura e gli ornati l'avvicinano assai
a quella di Tanger, se non che ha un assai
maggior numero d'arcate, molte porte, e due
belle fontane nel cortile. Non pertanto questo
grande edificio così celebre, non può per alcun
rispetto pareggiarsi alla cattedrale che
<span class="pagenum" id="Page_114">[114]</span>
vidi a Cordova in Ispagna, assai più magnifica
e grandiosa. Generalmente parlando tutte
le moschee da me vedute nel paese si rassomigliano:
tutte hanno un cortile circondato
da un portico, e dalla banda di mezzogiorno
un quadrato o parallelogramo coperto e sostenuto
da più ordini di arcate. In mezzo alla
muraglia del fondo, che guarda al sud, o al
sud-est trovasi <i>El-Mehreb</i>, ossia la nicchia,
in cui si pone <i>l'Iman</i> per dirigere la preghiera;
al lato sinistro vedesi la piccola scala,
e la tribuna detta <i>El-Monbar</i> per la predica
del venerdì. Tutte queste cose trovansi pure
nella cattedrale di Cordova; lo che prova, a
mio credere, evidentemente essere questo un
edificio religioso fabbricato dai mori, e non
già un'opera Romana destinata ad un mercato,
come credono alcuni abitanti di Cordova,
probabilmente tratti in tale opinione dalle colonne
di quel tempio, che altra volta appartenevano
ad opere costrutte da quei padroni
del mondo. E ciò che viene ad appoggiare
maggiormente la mia asserzione, sono le arcate
del parallelogramo rivolte al cortile di
questa chiesa, che sono state modernamente
chiuse: in Affrica le moschee le hanno semplicemente
<span class="pagenum" id="Page_115">[115]</span>
scoperte, come quelle dei tre altri
lati del cortile; e tali erano pure quelle di
Cordova prima che servisse al culto cristiano.
</p>

<p>
Il <i>Caroubin</i>, come tutti i monumenti di
tal genere, non ha alcuno ornamento di pittura,
ed il suolo è coperto di stuoje, come
nelle altre moschee. Gl'inservienti custodiscono
nella torre tre cattivi orologi a pendolo per
regolare le ore della preghiera; e sonovi sul
terrazzo due piccoli gnomoni o quadranti solari
orizzontali per conoscere il punto del
mezzogiorno. Prima del mio arrivo erano talmente
disorientati, che marcavano il punto
indicato quattro in cinque minuti prima; insegnai
loro la maniera di rettificarli, ed ebbi
il conforto d'udire annunciarsi la preghiera
del mezzogiorno nell'istante conveniente.
</p>

<p>
Conservasi inoltre nella torre una sfera armillare,
ed un globo celeste, fatti ambedue in
Europa da più d'un secolo; e perchè i mussulmani
non sanno adoperarli, questi stromenti
sono colà abbandonati all'umidità, alla polvere,
ai topi; di modo che non si possono
quasi più vedere, non che leggere o conoscere
i caratteri e le figure. Un'altra sala contiene
una raccolta di libri egualmente trascurata,
<span class="pagenum" id="Page_116">[116]</span>
ed esposta agli stessi infortunj. Non ho mancato
di fare le più diligenti indagini per scoprire
il famoso codice delle storie di <i>Tito Livio</i>
compiute, che supponevasi essere in questo
luogo, ma tutte le mie ricerche tornarono
vane, e niuno di coloro che io interpellai su
tale oggetto, sapeva che avesse mai esistito in
questa libreria. Avrei per altro spinte più avanti
le mie ricerche, se avessi potuto farlo senza
rendermi sospetto, e dar luogo a svantaggiose
prevenzioni contro di me.
</p>

<p>
La moschea di Fez ha una cosa singolare,
una camera chiusa destinata alle donne che
vogliono intervenire alla preghiera pubblica.
Niun'altra moschea, ch'io sappia, ne è provveduta,
perciocchè avendo il nostro santo
Profeta escluse le femmine dal paradiso, i
musulmani ragionevolmente le hanno pure dispensate
dall'obbligo d'intervenire alla pubblica
preghiera.
</p>

<p>
Avvi pure un'altra nuova moschea terminata
dall'attuale Sultano <i>Muley Solimano</i>,
fatta con maggiore eleganza che le altre, avendo
le arcate più svelte, ed i pilastri proporzionati,
comecchè rispetto alla forma non differisca
dalle altre.
</p>

<p>
<span class="pagenum" id="Page_117">[117]</span>
La sola moschea di Fez affatto diversa dalle
altre, ad in pari tempo la più frequentata, è
quella dedicata al Sultano <i>Muley Edris</i> fondatore
di Fez, e per conseguenza venerato
come un santo. Le sue ceneri riposano in
questo santuario, entro un mausoleo posto alla
diritta della nicchia dell'Imam, e coperto
d'una tela screziata a varj colori resa succida
dalla devozione degli adoratori. Molte lumiere
di vetro e di cristallo sono sospese nell'interno
della sala quadrata, che questa moschea ha
sul davanti invece del portico coperto. Ai due
lati del sepolcro vedonsi due grandi coffani
per ricevere le offerte pecuniarie, che per la
grazia di Dio moltiplicandosi dai fedeli, fruttano
assai più che le miniere scavate dai cristiani.
</p>

<p>
La torre, comecchè non lo sembri, per essere
situata in luogo basso, è la più alta di Fez.
Presso alla torre trovasi una gentile abitazione
formata di varie camere, di dove la vista si
perde in un estesissimo orizzonte. In una delle
camere conservansi molti orologi a pendolo,
due de' quali bellissimi. Ritengasi che questi
sono fatti in Europa, giacchè in Affrica, non
solo non se ne fanno, ma neppure si sa raccomodarli,
o nettarli. Mi fu mostrato un vecchio
<span class="pagenum" id="Page_118">[118]</span>
orologio assai guasto, che si diceva fatto
da un moro; ma non tardai a convincermi
della falsità di tale asserzione.
</p>

<p>
Questo santuario è facilmente il più rispettato
asilo dell'impero, poichè il maggior delinquente,
fosse anche reo di lesa maestà e
di alto tradimento, può rimanervi tranquillo,
che niuno oserebbe arrestarlo.
</p>

<p>
Le altre moschee sono piccole e meschine,
tranne quella che ritrovasi nel palazzo del
Sultano. Questo palazzo è composto di un
grande numero di cortili, alcuni non terminati
che per metà, altri mezzo rovinati, i
quali servono d'ingresso agli appartamenti da
me non veduti. Anche nel primo cortile trovansi
guardie e porte chiuse, che vengono
aperte soltanto agl'impiegati, ai domestici
della casa, o alle persone particolarmente privilegiate.
</p>

<p>
Nel terzo cortile trovasi una casuccia di
legno, somigliante a quella dei gabellieri in
Europa, e vi si sale per quattro scaglioni. In
sul davanti è coperta da una tela dipinta, ed
il suolo da un tappeto. In faccia alla porta
vedesi un letto con cortine; da un lato un
soffà, e dall'altra un piccolo matterasso.
</p>

<p>
<span class="pagenum" id="Page_119">[119]</span>
Questo gabinetto non ha più di quindici
piedi quadrati; ed è il luogo in cui il Sultano,
seduto sul soffà o steso sul letto, riceve
le persone che hanno ottenuta la grazia d'essergli
presentate, e che non s'avvanzano mai
al di là della porta. Entranvi soltanto i favoriti,
e siedono sul matterasso; parziale distinzione
a me sempre accordata.
</p>

<p>
Nello stesso cortile trovasi una cappella, o
piccola moschea dove il Sultano fa la sua
preghiera giornaliera, fuorchè il venerdì, in
cui recasi alla grande moschea del palazzo,
che viene aperta al pubblico per mezzo di
una porta che comunica colla strada.
</p>

<p>
Nel cortile trovasi la camera del ministro.
È questa collocata in luogo basso ed umido
a canto d'una piccola scala e può avere cinque
piedi di larghezza, e sei di lunghezza;
le pareti sono affatto annerite; e non sonovi
altri mobili fuorchè un vecchio tappeto che
copre il suolo. D'ordinario il ministro si sta
accovacciato in un angolo di questo miserabile
camerino con un calamajo di corno a lato,
poche carte entro un fazzoletto di seta, ed un
piccolo libro per annotarvi le cose di maggiore
importanza. Quando sorte chiude il suo calamajo,
<span class="pagenum" id="Page_120">[120]</span>
avvolge nel fazzoletto le carte ed il
libro, che si pone sotto il braccio, e porta
seco, partendo, tutti i suoi archivj.
</p>

<p>
Il palazzo è situato sopra un'eminenza in
un quartiere del sobborgo, che chiamasi la
<i>nuova Fez</i>. I Giudei sono costretti di abitare
in questo istesso quartiere, ove vengono chiusi
in tempo di notte.
</p>

<p>
Del rimanente Fez non ha altri distinti edifici;
perciocchè anche le case di <i>Muley Abdsulem</i>
e di altri principali personaggi niente
hanno al di fuori che le distingua da quelle
del popolo, nè l'interno è troppo migliore,
ove se ne eccettui il giardino. Il Sultano ha
il suo presso al palazzo, il quale non è che
un orto regolare con alcuni alberi, e qualche
edificio che ne formano il principale ornamento.
</p>

<p>
Il fiume di Fez attraversa il palazzo, indi
entrando nella città dividesi in due rami, dai
quali derivasi l'acqua nelle moschee e nelle
case; cosicchè quasi non trovasi casa che non
abbia una fontana, e due ed anche più tutti
i pubblici edificj. Sonovi nell'interno della
città varj mulini ad acqua.
</p>

<p>
Se si dovesse calcolare la popolazione dalle
<span class="pagenum" id="Page_121">[121]</span>
botteghe si darebbero a Fez più di trecento
mila abitanti. Ma conviene riflettere che questa
quantità di botteghe forma una specie di
fiera continua, ove gli abitanti de' vicini paesi,
divisi in piccoli villaggi senza botteghe ed officine
di alcuna sorte, devono prendere giornalmente
tutto ciò che loro abbisogna.
</p>

<p>
Numerosi assai sono i mercati di vettovaglia,
ed abbondanti di ogni prodotto del suolo,
come quelli d'Europa. Vi ti trovano pure
molte botteghe ove si vendono vivande e manicaretti
preparati, e locande come nelle grandi
città europee.
</p>

<p>
Le arti, i mestieri, e le varie specie d'oggetti
venali sono divisi per classi in separate
contrade, onde se ne trovano molte in cui
non vi sono che persone occupate della medesima
professione; alcune sono piene di botteghe
di drapperie, di seterie, di manifatture
d'oltre mare, formando ciò che chiamasi
<i>El-Caïsseria</i>. E quest'ultimo luogo trovasi abbondantemente
provveduto di tutte le produzioni
europee, di quelle del levante e dell'interno
dell'Affrica.
</p>

<p>
<i>El-Caïsseria</i>, siccome diversi altri luoghi
pieni di botteghe, ha un coperto di legno
<span class="pagenum" id="Page_122">[122]</span>
costrutto in modo che forma degli arabeschi,
con apertura o finestre di varie forme. Generalmente
queste strade sono tenute con molta
politezza, quantunque siavi ogni giorno la
gente affollata come in una fiera; e si potrebbero
in qualche modo paragonare alle gallerie
del palazzo reale di Parigi: vi s'incontrano
ancora alcune belle musulmane, quantunque
sempre avviluppate in quei loro misteriosi
<i>hhaïke</i>, che per altro sanno opportunamente
aprire.
</p>

<p>
Fez abbonda di bagni pubblici, alcuni de'
quali composti di molte camere gradatamente
più calde le une delle altre; onde ognuno
rimane in quella che più gli conviene. In
tutte queste sale trovansi vasche in cui scende
continuamente dalle caldaje poste al di dietro
l'acqua calda, come pure varie qualità di vasi
per bagnarsi e fare le abluzioni legali. Ho di
già osservato altrove, che quando entrasi in
queste sale tutto il corpo copresi d'una sottil
rugiada, per essere la loro atmosfera saturata
affatto dei vapori dell'acqua calda.
</p>

<p>
Avendo portato il termometro nell'ultima
sala al migliore de' bagni pubblici, e per conseguenza
nella più calda, segnò il trentesimo
<span class="pagenum" id="Page_123">[123]</span>
grado di Reaumur; in due sale meno rimote,
ov'io mi spogliavo, ventidue gradi; all'aria
aperta nove. Nella sala esteriore avvi una fontana
che getta un grosso filo d'acqua in una
vaghissima vasca di marmo. Tutte le sale sono
fatte a volta e senza finestre, e ricevono la
luce da alcuni fori praticati nella volta, e
chiusi con vetri. Il suolo è lastricato di marmi
a varj colori, ed in ogni sala, riscaldata al
di sotto, sonovi diversi piccoli gabinetti per
coloro che amano di rimaner soli, e farvi le
abluzioni. I bagni sono aperti tutto il giorno,
e gli uomini vi vanno la mattina, le donne
dopo il mezzogiorno. Io v'andavo ordinariamente
la notte, prendendo per me tutta la
casa dei bagni, onde non vi fossero altri forestieri,
ma soltanto gli amici che conducevo
meco, e due miei domestici. La prima volta
che vi andai, avendo osservato ch'eranvi dei
secchi d'acqua calda simmetricamente disposti
negli angoli d'ogni sala, e d'ogni gabinetto,
chiesi a qual uso servivano: non toccateli,
signore, non toccateli, mi risposero premurosamente
le persone del bagno — perchè? — Queste
acque sono destinate per quelli di sotto — chi
sono questi di sotto? — I demonj
<span class="pagenum" id="Page_124">[124]</span>
che vengono a bagnarsi la notte. E qui cominciarono
a contarmi mille scioccherie su
quest'argomento; ma perchè già da qualche
tempo ho dichiarato guerra ai diavoli dell'inferno,
ed ai loro <i>luogotenenti</i> sulla terra,
ebbi la soddisfazione d'impiegare nel mio bagno
l'acqua di alcuni di questi secchi, togliendo
ai poveri diavoli parte della loro provvisione.
</p>

<p>
Fez possiede un ricchissimo spedale unicamente
destinato alla cura dei pazzi. Ma ciò
che v'ha di più singolare si è, che una gran
parte delle entrate fu per testamento lasciata
allo spedale da persone caritatevoli per <i>assistere,
medicare e mantenere le grù e le
cigogne ammalate</i> — Credesi che le cigogne
siano uomini di certe lontanissime isole,
che in alcune stagioni dell'anno prendono
la figura d'uccello per venire a Fez, e
che all'epoca conveniente tornano al loro
paese, ove riprendono la deposta forma di
uomo. Dietro tale opinione è creduto colpevole
d'omicidio colui che uccide uno di
questi uccelli, e si fanno a questo proposito
mille strani racconti. Utile senza dubbio è il
rispetto che si porta a questi uccelli distruggitori
<span class="pagenum" id="Page_125">[125]</span>
de' rettili, così abbondanti ne' climi caldi,
e perciò la saviezza de' nostri antenati volle
che fossero riguardati quali esseri benefici;
ma l'amore del maraviglioso che ha tanta
forza sullo spirito dell'uomo, sostituì ad una
cagione vera assurde favole, che danno lo
stesso risultato.
</p>

<p>
Il governo di Fez ha la stessa forma di
quello delle altre città dell'impero. Il kaïd,
ossia governatore, che è il luogotenente del
sovrano, vi esercita il potere esecutivo; il
kadi vi amministra la giustizia; un ministro
detto <i>almotassèr</i> determina i prezzi delle vettovaglie,
e giudica gli affari relativi a questo
ramo di pubblico servizio. Il governatore ha
pochi soldati ai suoi ordini; ed alle porte
della città ed a quelle di alcune strade non
vidi mai guardie, ma soltanto i portinaj.
</p>

<p>
Vastissime mura circondano la città; ma
essendo antiche assai trovansi in pessimo stato:
circondano, oltre la città, la nuova Fez,
e molti ampi giardini. Sulle due eminenze
che stanno all'est ed all'ouest vedonsi due
vecchissimi castelli composti di un semplice
quadrato di muraglie di circa sessanta piedi
per ogni lato; e si dice esservi delle strade
<span class="pagenum" id="Page_126">[126]</span>
coperte che vanno dalla città ai castelli. In
occasione di ammutinamento del popolo vi si
collocano cent'uomini con alcuni pezzi di
cannone, meschinissima difesa.
</p>

<p>
Questa città è provveduta di molte scuole,
delle quali le più ragguardevoli sono quelle
delle moschee del <i>Caroubin</i> e di <i>Muley Edris</i>
in una piccola casa e moschea detta <i>Emdarsa</i>,
o accademia. Il lettore si figuri un uomo seduto
in terra colle gambe incrocicchiate, che
mette spaventose grida, o salmeggia in tuono
lugubre: lo circondano quindici o venti giovanetti
seduti in circolo intorno a lui coi
loro libri, o con il calamajo in mano ripetendo
quasi simultaneamente al maestro le
acute grida, o la salmodia con una perfettissima
dissonanza: il lettore, com'io dicevo,
figurisi questo grottesco quadro, ed avrà una
perfetta idea di tali scuole. Rispetto alle cose
che vi s'insegnano, posso assicurare, che quantunque
sotto diversi nomi, non vi s'insegna
che una sola cosa; <i>la morale e la legislazione</i>
identificate <i>col culto e coi dommi</i>; o per
dir meglio, che tutti gli studi si ristringono
al solo <i>Corano</i>, ed agli spositori del medesimo,
ad alcune superficiali regole di grammatica e
<span class="pagenum" id="Page_127">[127]</span>
di dialettica, indispensabile a chi vuol leggere
ed intendere alcun poco il divin testo. Per
quanto ho potuto osservare, i commentatori
sogliono d'ordinario affogare in un mare di
sottigliezze, o di pretese dottrine metafisiche
i loro ragionamenti, che non intendono essi
medesimi, e nascondendo la loro ignoranza
con intralciati argomenti, quando non sanno
più trovar via per uscire dal geneprajo, chiamano
in loro soccorso la predestinazione, e
l'assoluta volontà di Dio.
</p>

<p>
Questi dotti sono eterni disputatori in <i>verba
magistri</i>: perchè non intendendo punto la
tesi che hanno presa a difendere, s'appoggiano
alla parola del maestro, o del libro,
che citano a dritto ed a rovescio. E siccome
non v'è ragione che possa bilanciare l'autorità
del rispettivo maestro, o la sentenza del
proprio libro, così le loro dispute non si possono
in verun modo conciliare.
</p>

<p>
Molti de' più principali eruditi di Fez venivano
frequentemente alla mia conversazione;
e perciò fui più volte testimonio delle nojose,
ed interminabili loro dispute. In vista di che,
approfittando della opinione di cui godeva, li
riducevo al silenzio; ma desiderando di conseguire
<span class="pagenum" id="Page_128">[128]</span>
un maggiore e più utile effetto, risolsi
di rendere sospette le dottrine insegnate
dai loro maestri e dai loro libri; ed infatti
con tale preliminare io aprivo a costoro
una nuova carriera, la di cui perfettibilità
veniva paralizzata da questa specie di stagnazione
spirituale.
</p>

<p>
Adottata tale massima entravo frequentemente
nelle loro dispute, e quando con evidentissimi
argomenti otteneva di ridurli al silenzio,
e che per rispondermi erano costretti
di citarmi la sentenza che appoggiava la loro
opinione; io gli chiedevo: chi scrisse questo? — Un
tale — chi è quest'uomo? — Un
uomo come gli altri. — Dietro la vostra
confessione, soggiungevo loro, io non presterò
fede ai suoi detti quando lasci d'essere ragionevole;
io l'abbandonerò all'istante ch'egli
s'allontani dalla verità per vendere sofismi.
</p>

<p>
Riusciva loro così nuova questa maniera di
parlare, che le prime volte rimanevano stupidi
ed interdetti, guardandosi vicendevolmente.
Dopo alcun tempo li avvezzai a ragionare
(cosa affatto trascurata nella loro educazione)
ed a scordarsi a poco a poco di quelle insulse
risposte, di cui facevano in addietro così frequente
<span class="pagenum" id="Page_129">[129]</span>
uso. Non tardai per altro ad avvedermi,
che questi dottori cadevano in un altro non
meno grave inconveniente, ed era quello di
citare nelle loro dispute i miei detti; mostrando
così d'aver cambiato bandiera, ma non il
consueto modo di combattere.
</p>

<p>
Io andavo loro le mille volte ripetendo,
che non dovevano giammai sostenere una quistione
qualunque coll'argomento <i>lo ha detto
Ali Bey</i>; ma che dovevano prima d'entrare
in disputa spassionatamente esaminare, se la
tale o tale altra opinione poteva essere vera;
e che soltanto nel caso affermativo, era permesso
d'entrare in disputa. Finalmente ne ottenni
il desiderato effetto; sicchè posso, senza
millanteria lusingarmi, che questa scintilla di
luce produrrà a lungo andare presso que' popoli
una felice rivoluzione nel sistema scientifico.
</p>

<p>
Essi rispettano la geometria d'<i>Euclide</i>, che
mi fu presentata in due grandi volumi in foglio
assai corrosi, perchè niuno ha il coraggio
di leggere, meno poi di trascrivere, tranne
le prime dodici o quindici pagine. La cosmogonia
è quella del <i>Corano</i> figlia del <i>Pentateuco</i>;
e la cosmografia è quella di <i>Tolomeo</i>
<span class="pagenum" id="Page_130">[130]</span>
chiamato <i>B-tlàïmous</i>. La scienza astronomica
è circoscritta a pochi principj necessarj per
determinare con astrolabj assai grossolani le
ore del sole. Rispetto alle <i>matematiche</i> essi
non conoscono che la soluzione di pochissimi
problemi. Nulla dirò della <i>geografia</i>,
che non si studia, e della <i>fisica aristotelica</i>
studiata superficialmente. La sola <i>metafisica</i>
è il campo di battaglia in cui si esercitano
continuamente, anzi dirò meglio, dove i
dottori consumano tutte le loro forze morali.
Presso questi popoli, che pure hanno qualche
nozione dell'<i>alchimia</i>, e tra' quali trovansi alcuni
miserabili adepti, non esiste ancora la
<i>chimica</i>. La religione ha interamente sbandita
<i>l'anatomia</i> in opposizione alla purità legale,
alle idee intorno ai morti, alla separazione dei
sessi ec. Lo studio della <i>medicina</i> si limita a
quello di alcuni libri empirici ignorando quasi
perfino l'esistenza de' grandi maestri antichi;
onde la terapeutica è sempre accompagnata
da procedure crudeli, e da pratiche superstiziose.
I medesimi ostacoli che impediscono
lo studio dell'anatomia, non permettono pure
d'applicarsi alla storia naturale. È noto a
tutti che la legge proscrive le statue e le dipinture
<span class="pagenum" id="Page_131">[131]</span>
d'oggetti animati; e che la gravità
musulmana abbandona alle femmine ed alle
ultime classi del popolo la musica e la danza;
e per tal modo si privano delle belle arti, e
delle aggradevoli occupazioni che ne derivano.
</p>

<p>
Lo studio dell'astronomia confondesi con
quello dell'astrologia, e perciò coloro che osservano
il cielo per saper l'ora, o scoprire
la nuova luna, vengono del popolo riputati
astrologhi, indovini, che predicono la sorte
futura del re, dell'impero, dei privati. Possedono
varj libri d'astrologia, e coloro che
si applicano a questo vano studio sono assai
riputati, e facilmente ottengono le principali
cariche di corte per l'influenza che si crede
esercitarsi dall'astrologia sugli affari pubblici
e privati. Siccome avevo dichiarato aperta guerra
all'astrologia ed all'alchimia, incominciavo
ad averne alcuni felici effetti; ed a forza di
regionamenti non solo ottenni di abbattere,
ma ancora di convincere alcuni dalla vanità
e dell'impostura degli astrologi e degli alchimisti.
</p>

<p>
Ma un'occasione clamorosa mi si presentò
per convincermi che l'astronomia era del tutto
confusa coll'astrologia, quando il primo astronomo
<span class="pagenum" id="Page_132">[132]</span>
di Fez mi chiese caldamente di dargli
la longitudine e la latitudine di tutti i
pianeti il primo giorno dell'anno, onde formarne
il suo calcolo, e predire se l'anno sarebbe
buono o cattivo, ec. Io gli risposi francamente,
non doversi profanare la scienza
presso che divina dell'astronomia coi sogni e
colla ciarlataneria dell'astrologia; gli parlai
con estremo disprezzo della divinazione, facendogli
sentire che l'arbitrario incominciamento
dell'anno ne' differenti calendarj non
poteva avere il menomo rapporto colla natura;
e terminai l'arringa, dimostrandogli colla ragione,
e col <i>Corano</i> medesimo, che l'<i>esercizio
dell'astrologia è un delitto</i>: la quale sentenza
proclamata da molti dottori o fakih, mi fece
salutare loro fratello.
</p>

<p>
Siccome questa scena ebbe luogo in presenza
di molte persone; ed altronde non si
pubblicò in Fez dagli astronomi l'annuale predizione,
in vece della quale pubblicai io il
mio calcolo dei giorni in cui doveano vedersi
le nuove lune; lo che diviene sommamente
importante per conoscere il cominciamento
dei mesi arabi, le pasque, e le cinque preghiere
giornaliere, che marcai di cinque in cinque
<span class="pagenum" id="Page_133">[133]</span>
giorni per tutto l'anno, come pure gli eclissi,
ed altri fenomeni, tutte cose non eseguibili
da quegli astronomi; fu questo un colpo
di fulmine che atterrò l'astrologia, e cuoprì
di disprezzo i suoi seguaci di modo, che molti
ciarlatani apostatarono, altri più tenaci delle
loro opinioni, si ridussero al silenzio, in aspettazione,
senza dubbio, che passi la burrasca,
e che il popolo, che vuol essere ingannato,
torni alle antiche abitudini.
</p>

<p>
Sonovi nell'imperio alcuni storiografi che
scrivono la storia del paese e della nazione,
ignorando perfettamente quella degli altri popoli,
ma le loro opere trovano pochisimi lettori.
</p>

<p>
Estremo è il decadimento della lingua. Essi
non hanno stamperie; e la somma imperfezione
della scrittura procede dal confondere
frequentemente le lettere, i punti, e gli accenti:
ecco un ammasso di cause riunite per
distruggere affatto le poche cognizioni scientifiche
che ancora rimangono in quest'impero,
talchè gli abitanti non s'intendono spesse
volte tra di loro. Finalmente il disordine è
ridotto a tal segno, che spesse volte una lettera
non può intendersi che da quello che la
scrisse. Ciò rende ragione perchè quando il
<span class="pagenum" id="Page_134">[134]</span>
celebre orientalista Cristiano <i>Golius</i> venne in
questo paese, non potè intendere una sola parola
araba, e fu costretto di valersi di un interprete.
</p>

<p>
Tale imperfezione della lingua e della scrittura
gli sforza a legger sempre cantando, cosa
che confonde il senso delle frasi, altronde
non distinte dai segni ortografici, ma soltanto
per ritornelli, o cadenze; dando così tempo
al lettore d'intendere la parola scritta, che
non intenderebbe leggendo correntemente. Se
vedonsi alcuni leggere con rapidità il <i>Corano</i>,
o altro libro, è perchè lo sanno a memoria.
Lo asserisco dopo averne più volte fatta la
prova: facendo sospendere la lettura, il lettore,
quantunque avesse il libro sotto gli occhi
come se l'avesse letto, esso non poteva
più continuare nè riconoscere sulla pagina il
luogo in cui aveva lasciato di leggere; cosicchè
si può dire che costoro leggono come
pappagalli; ad altro non servendo il libro
che tengonsi innanzi agli occhi, che a dar
loro un'aria di sapere o d'importanza. A
questo termine sono ridotte le scienze a Fez,
città che può risguardarsi, se mi si permette
quest'espressione, come l'Atene dell'Affrica,
<span class="pagenum" id="Page_135">[135]</span>
per l'infinito numero de' dottori sedicentisi
dotti, e per le scuole frequentate da due
mille scolari per volta.
</p>

<p>
Questa città può avere circa due mille famiglie
ebree che abitano nel sobborgo della
nuova Fez. Tale è l'avvilimento, a cui sono
ridotti, tanto il disprezzo del popolo per questa
gente, che non è loro permesso di scendere
in città siano uomini siano donne, che
a piedi nudi. E nel loro quartiere, e nella
campagna quand'incontrano l'ultimo de' soldati,
o il più miserabile nero della famiglia
del re, sono obbligati di cavarsi le loro pappuzze.
A fronte di tanto avvilimento, e dei
continui disgusti che loro proccurano i mori,
io vidi in Fez moltissime belle Giudee riccamente
abbigliate, e molti Giudei ugualmente
ben addobbati; lo che non mi accadde
di vedere a Tanger: indubitata prova, che
non sono a Fez così poveri come a Tanger.
Hanno nel loro quartiere diverse sinagoghe,
un mercato ben provveduto, e tutti sono o
mercanti, o artigiani.
</p>

<p>
Le fabbriche di Fez somministrano hhaïk
di lana, cinture e fazzoletti di seta o pappuzze
di cuoio, <i>bournou</i>, pantoffole, berrette
<span class="pagenum" id="Page_136">[136]</span>
rosse, cattiva tela di lino, eccellenti tappeti,
ch'io trovo preferibili a quelli di Turchia rispetto
alla morbidezza, ma inferiori assai per
conto del disegno, cattiva majolica, armi,
sellerie, ed altri articoli di rame. Sonovi ancora
molti orefici; ma perchè la legge non
permette oro ed argento negli abiti, e perchè
sotto un governo dispotico ognuno teme di
far pompa di soverchio lusso, le arti mancano
d'incoraggiamento, e rimangono molto al di
sotto di quelle d'Europa, ad eccezione delle
acconciature de' cuoi, e delle manifatture dei
tappeti, e dei <i>hhaïk</i>. Sanno inoltre lavorar
bene le cere e le armi.
</p>

<p>
Sane e saporite sono le vettovaglie di Fez.
Il <i>concoussou</i> forma la base della sussistenza
del popolo. Vi si mangia molta carne, e pochisimi
legumi ed erbaggi. Nella carne preferiscono
il grasso o il sevo, ch'essi mangiano
avidamente, bevendo tosto grandissimi bicchieri
d'acqua, lo che talvolta è cagione di
malattie; ma generalmente parlando essendo
il clima molto sano, vi si gode ottima salute.
</p>

<p>
Questo paese dà un abbondante raccolto
d'una pianta narcotica chiamata <i>kiff</i>. Essendo
una pianta della primavera non potei vederla
<span class="pagenum" id="Page_137">[137]</span>
che disseccata e quasi ridotta in polvere. Per
farne uso si pone intiera in un vaso di terra
con molto buttiro, indi si fa bollire per lo
spazio di dodici ore, poi si feltra il buttiro,
che serve ad acconciare le vivande, o si mischia
colle confetture, o vien mangiato semplicemente
in pillole. La sua virtù ha tanta
energia, che in qualunque modo si prenda
non lascia di produrre il suo effetto: alcuni
fumano le foglie di questa pianta come il
tabacco. Mi fu detto che la sua virtù non è
altrimenti quella d'ubbriacare, ma bensì di
rallegrare la fantasia con ridenti immagini. Confesso
di non essere mai stato tentato di farne
la prova.
</p>

<p>
Essendomi trattenuto a Fez in tempo d'inverno,
non vidi quasi altri frutti, che aranci
e limoni dolci di eccellente qualità. I dattili
di varie sorti provengono dalla banda del
mezzodì, da Taffilet. La carne di montone
è migliore di quella di vacca e di bue. I
mercati abbondano di pollami in modo, che
se ne può comperare una dozzina con quattro
o cinque franchi; e per lo stesso prezzo si
hanno venti libbre di carne. Quantunque il
pane de' fornai sia assai buono, quasi tutti
<span class="pagenum" id="Page_138">[138]</span>
gli abitanti usano di farlo in casa; onde si
vedono per le strade piccoli ragazzi portare
al forno sopra una tavola cinque o sei pani
che si danno loro in ogni casa, e riportarli
dopo cucinati a quella cui appartengono. Universale
è il costume di bere il latte agro,
ma io non potei avvezzarmi a tale bevanda.
</p>

<p>
Durante la mia dimora in Fez il clima
fu assai dolce; ma fui assicurato che nella
state vi si soffre un caldo soffocante. Nell'inverno
io vi provai il freddo d'Europa, benchè
il termometro di <i>Reaumur</i> non scendesse mai
oltre il quarto grado sotto lo zero; ed il termine
medio del barometro è presso a pocco di 27
pollici. L'abbondanza delle acque mantiene
l'atmosfera in un alto grado d'umidità, e
quasi sempre con una tale abbondanza di vapori,
che giungono essi soli ad impedire le
osservazioni astronomiche nelle giornate più
serene. Il 13 gennajo si sentì a Fez quel tremuoto,
che cagionò tanta rovina a Motril su
la costa di Spagna, e che fu sensibile anche
a Madrid. Incominciò a cinque ore e trentanove
minuti precisi della sera, durò venti
secondi, e fece trenta oscillazioni, assai forti
le prime quattro o sei, le successive abbastanza
<span class="pagenum" id="Page_139">[139]</span>
sensibili: la sua direzione ondulatoria sembrava
da levante a ponente. Io sono di sentimento,
che il suo centro fosse sotto lo stretto
di Gibilterra, e si stendesse otto gradi in latitudine
al Nord ed al sud. Molti giorni avanti
e dopo questo tremuoto, il barometro, il termometro,
e l'igrometro soffrirono piccolissime
variazioni, e l'atmosfera fu, come al solito,
senza apparente cambiamento.
</p>

<p>
I pesi, le misure, le monete, qui ed in
tutto l'impero sono come quelle descritte all'articolo
di Tanger.
</p>

</div>

<div class="chapter">
<p>
<span class="pagenum" id="Page_140">[140]</span>
</p>

<h2 id="CAPIX">
CAPITOLO IX.
</h2>

<div class="blockquote">
<p>
<i>Religione. — Storia del profeta. — De' suoi
successori.</i>
</p>
</div>

<p>
Gli scrittori di tutte le nazioni hanno parlato
della religione musulmana, e del nostro
profeta. Le buone o cattive sorgenti, da cui
ognuno attinse i suoi materiali, ed il passaggio
di questi a traverso de' pregiudizi, delle
passioni, dell'entusiasmo, e dirò ancora della
filosofia, hanno più o meno travisati i loro
racconti. Se io non iscrivessi che pei musulmani,
sopprimerei questo articolo; ma siccome
nelle mie occupazioni mi sono sempre
proposto l'istruzione di tutti gli uomini, qualunque
sia la nazione ed il culto a cui appartengono,
ho creduto necessario, pubblicando
la descrizione de' paesi soggetti all'Islamismo,
di risparmiare al lettore l'incomodo
di cercare in altri libri la storia di questa religione
e quella del suo legislatore, che si
trasse dietro la quinta parte degli abitanti del
globo.
</p>

<p>
<span class="pagenum" id="Page_141">[141]</span>
Il grand'uomo <i>Mouhhammed</i> nacque alla
Mecca il 10 del mese <i>Rabiul-aoüal</i> dell'anno
6163 del mondo, secondo la nostra cronologia
musulmana, o dell'anno 578 dalla nascita
di Gesù Cristo.
</p>

<p>
Rimasto orfano in tenera età, fu allevato
da uno de' suoi zii. La sua buona condotta
gli guadagnò la stima de' suoi concittadini, e
gli procurò impiego nella casa della ricca vedova
<i>Kadijé</i>, che, invaghitasi di così interessante
giovane, lo fece bentosto suo sposo.
</p>

<p>
<i>Mouhhammed</i> commerciava come gli altri
Arabi, vale a dire viaggiando alla testa dei
suoi cammelli, e de' suoi domestici. Questo
genere di vita gli diede opportunità di conoscere
le varie nazioni che confinavano col suo
paese. Fornito di grandi talenti, e di sicuro
giudizio, si procurò ne' suoi viaggi periodici
quelle nozioni, che meditate poi negl'intervalli
di riposo, lo resero capace di concepire
grandissimi disegni.
</p>

<p>
Il primo foglio del <i>Kour'ann</i> comparve
nell'anno quarantesimo della sua età. Gli fu
recato dall'angelo del Signore? L'assicurano
i Musulmani; lo negheranno coloro che professano
altre religioni. Fu un concepimento
<span class="pagenum" id="Page_142">[142]</span>
del suo genio? I fedeli credenti diranno di
<i>nò</i>; gl'infedeli di <i>sì</i>. Ma non entra nella natura
di quest'opera una tale quistione.
</p>

<p>
Il grand'uomo elevato al rango di profeta
non confidò che alle persone più care le
prime sue rivelazioni, e gli credettero sulla
sua parola. Le comunicò in appresso in una
adunanza de' principali individui della sua tribù
che era quella dei <i>Kourèish</i>, la più illustre
della Mecca. La grazia della fede non fu
sventuratamente accordata a tutti, e vi è una
divisione tra i suoi più prossimi parenti.
</p>

<p>
I <i>Mekkaovis</i>, o <i>Mecchesi</i> erano idolatri, onde
l'uomo che loro presentava le sublimi idee d'un
Dio unico eterno, immenso, onnipossente, finalmente
una causa unica di un'opera disposta
sopra un piano d'un'ammirabile armonia,
quest'uomo doveva necessariamente guadagnarsi
molti partigiani. Ma altronde il tempio della
Mecca, detto <i>Kaàba</i>, era pieno di idoli, a
cui le vicine nazioni venivano ad arrecare
le loro offerte che naturalmente erano la più
ricca e miglior parte del patrimonio dei <i>Koureis</i>
preti o ministri della <i>Kaiba</i>, e perciò
questi avevano ragione di temere che la caduta
degli idoli non distruggesse il loro credito
<span class="pagenum" id="Page_143">[143]</span>
e le loro ricchezze. Era dunque questa tribù
più d'ogni altra interessata a conservare l'antico
culto, e doveva naturalmente opporsi a
chiunque tentasse di abbatterlo.
</p>

<p>
Ciò infatti accadde. Il profeta incominciò
a predicare la nuova dottrina pubblicamente,
e si fece un infinito numero di proseliti. I
<i>Koureisch</i> allora si unirono e giurarono di
perderlo. Esposto ad ogni sorta di persecuzioni,
minacciato della vita, il profeta fu costretto
di abbandonare segretamente la patria
nella notte in cui doveva essere assassinato<a class="tag" id="tag10" href="#note10">[10]</a>.
Sortì della Mecca, accompagnato soltanto da
<i>Abubèkr</i>, e da un giovane idolatra chiamato
<i>Abdallà</i>. Questa celebre notte è il punto d'onde
ha principio l'era dei Musulmani: gli Arabi
la domandano <i>el hòjera</i>, ed i cristiani l'<i>Egira</i>
cioè la <i>fuga</i>. Essa corrisponde all'anno 631
della nascita di Gesù Cristo.
</p>

<p>
Il profeta passò a Medina ove i suoi insegnamenti
erano già stati accolti con entusiasmo
e dove lo avevano preceduto i suoi fedeli discepoli.
Colà stabilì la sua dimora, ed incominciò
<span class="pagenum" id="Page_144">[144]</span>
ad appoggiare la sua missione colla
forza delle armi. Bentosto il Dio di Mosè,
di Giosuè, di Carlo IX, d'Innocenzo III,
d'Oneal, e di Pizzarro copre colle protettrici
sue ali le imprese di Maometto.
</p>

<p>
Dopo molti combattimenti il gran Dio degli
eserciti sottomise la Mecca al profeta che
vi entrò da vincitore alla testa di dieci mille
uomini il 20, venerdì del Ramadan, dell'Egira
(22 gennaro 639). Atterrò tutti gli
idoli e le statue che adoravansi in quel tempio,
lo purificò dai rottami di quegli empj
simulacri, e restituì la <i>Kàaba</i> all'oggetto della
prima sua istituzione, che è l'adorazione d'un
Dio unico ed invisibile.
</p>

<p>
Padrone della Mecca, il profeta non tardò
ad assoggettare al suo dominio le vicine contrade.
Intanto ebbe in diversi tempi celesti
rivelazioni, e le parole di Dio si promulgarono
dalla sua bocca, resa sacra negl'istanti
in cui le circostanze richiedevano una divina
dichiarazione. In tal modo s'estese l'<i>islamismo</i>
e si consolidò col potere del profeta fino alla
sua morte, accaduta in Medina un lunedì del
mese <i>Saffar</i> l'anno 73 dell'età sua, 641 di
Cristo. Il suo corpo fu seppellito entro una
<span class="pagenum" id="Page_145">[145]</span>
fossa aperta nella di lui casa, e coperto colla
medesima terra senza alcun mausoleo. La casa
fu poi convertita in un tempio.
</p>

<p>
Siccome il profeta non lasciava figli maschi
e non aveva nulla determinato intorno alla
sua successione alla suprema dignità, nacquero
contese tra i fedeli relativamente all'occupazione
del trono rimasto vacante per la sua
morte, che s'andarono poi rinnovando qualunque
volta mancava uno de' suoi successori
i quali presero il titolo di <i>hhalipha</i> cioè <i>Califfo</i>,
o luogotenente del profeta. Dopo i primi quattro
califfi, cioè <i>Abubèhr</i>, <i>Omar</i>, <i>Othman</i>,
ed <i>Ali</i>, che sono i soli riguardati come veri
califfi universali, la dominazione passò successivamente
a diverse dinastie, tra le quali
si distinse quella degli <i>Abbàssi</i> o <i>Abbassidi</i>,
sceriffi discendenti d'<i>Aboulàbbas</i>, zio del profeta,
pel lungo spazio di tempo ch'ella consacrò
il trono, e per la protezione che alcuni
dei califfi di questa dinastìa accordarono
alle scienze ed alle arti. Fu sotto il loro regno
che l'<i>islamismo</i> si stese dalle frontiere
della China fino allo stretto di Gibilterra con
una sì sorprendente rapidità, che non può
<span class="pagenum" id="Page_146">[146]</span>
essere paragonata alla marcia d'alcun'altra
religione conosciuta.
</p>

<p>
Malgrado così splendida carriera l'<i>islamismo</i>
era interamente lacerato da scismi che dividevano,
ed ancora dividono i suoi settatori.
I Persiani negarono la legittimità dei tre primi
califfi, e li risguardarono come intrusi,
non ammettendo a quest'alto favore che il
solo <i>Ali</i> che presso loro passa per il vero califfo
successore di <i>Maometto</i>; opinione che
cagionò sanguinose guerre, e fece risguardare
i Persiani quali eretici. Una folla di pseudo-profeti
sorsero in seguito ad abbattere colla
spada alla mano questo culto sublime, e gli
anticaliffi turbarono la pace de' fedeli. Finalmente
l'ambizione de' guerrieri squarciò in
brani quest'impero colossale; molti capi si
resero indipendenti, e scomparve il califfato.
</p>

<p>
L'Islam secondo El-Haddis è fabbricato sopra
cinque fondamenti che sono: fare la professione
della fede <i>non v'è altro che un Dio,
e Maometto è l'inviato di Dio</i>; fare la preghiera;
dare l'elemosina; digiunare il ramadan,
ed eseguire il pellegrinaggio alla casa di
Dio la proibita ai non Musulmani.
</p>

<p>
A fronte di tanta semplicità non avvi forse
<span class="pagenum" id="Page_147">[147]</span>
sulla terra altra religione con tanti espositori
e commentatori.
</p>

<p>
Il culto è diviso<a class="tag" id="tag11" href="#note11">[11]</a> in quattro riti ortodossi
chiamati il <i>hhàneffi</i>, il <i>màleki</i>, il <i>hhànbeli</i>
ed il <i>schàffi</i>, dal nome dei quattro Imani
loro fondatori. Il primo di questi riti è quello
dei Turchi, il secondo dei Marocchini e degli
Arabi occidentali; gli altri due sono seguiti
da varie tribù e nazioni dell'Arabia e dell'Asia.
Tali riti si avvicinano interamente rispetto al
domma, e tutta la diversità loro trovasi nelle
cerimonie religiose. Per esempio quando si è
alzati per fare la preghiera, i <i>hhàneffi</i> incrociano
le braccia, ed i <i>màleki</i> le tengono pendenti.
Nell'abluzione legale mentre gli uni
<span class="pagenum" id="Page_148">[148]</span>
incominciano dalla punta delle dita per andare
fino al gomito, gli altri cominciano dal
gomito per andare alla punta delle dita.
</p>

<p>
Per presentarsi al creatore, e meritarsi i
suoi sguardi, pensano i musulmani che il loro
corpo debba essere affatto pulito; ed a tale
effetto furono istituite le abluzioni legali, che
consistono nel lavarsi tre volte di seguito le
mani; l'interno della bocca e delle narici, il
volto, le braccia, la testa, l'interno delle
orecchie, la nucca ed i piedi. Sonovi inoltre
le abluzioni generali che si fanno lavandosi
tutto il corpo dal capo ai piedi, il venerdì
avanti la preghiera del mezzogiorno, e dopo
certi atti quali sono la coabitazione con una
donna ec. Ne' luoghi ove non trovasi acqua
può farsi l'abluzione colla terra o coll'arena;
ed in tal modo si eseguisce nel deserto. Si
può ancora fare l'abluzione strofinandosi colle
mani dopo averle tenute sopra una pietra, ed
in questa forma fanno le abluzioni i naviganti,
perchè si risguarda l'acqua del mare come
immonda ed inutile per quest'oggetto.
</p>

<p>
Ogni musulmano deve recitare cinque volte
al giorno la preghiera: la prima volta allo
spuntare dell'aurora, o quando il sole trovasi
<span class="pagenum" id="Page_149">[149]</span>
diciotto gradi sotto l'orizzonte, voltandosi a
levante; lo che chiamasi <i>Es-sebàh</i>; la seconda
dopo mezzogiorno nell'istante in cui l'ombra
del gnomone o d'un bastone posto perpendicolarmente
al sole sarà uguale al quarto della
sua lunghezza; e si dice <i>Ed-douhòur</i>; la terza
quando l'ombra del bastone, o del gnomone
sarà uguale alla sua lunghezza; ed è l'<i>El-àssar</i>;
la quarta deve farsi allorchè il sole tramonta
affatto; e le si dà il nome di <i>El-mogarèb</i>;
finalmente si recita la quinta nell'istante
del crepuscolo della notte, ossia quando
il sole trovasi diciotto gradi sotto l'orizzonte
dalla banda d'occidente, ed è contrassegnata
dal vocabolo <i>El-Aascha</i><a class="tag" id="tag12" href="#note12">[12]</a>.
</p>

<p>
Ogni preghiera canonica è composta dell'invocazione,
di molti <i>rikat</i>, e della salutazione.
Un <i>rikat</i> si compone di sette posizioni del
corpo con differenti preghiere; eccone la forma
col tenore della preghiera:
</p>

<p>
<span class="pagenum" id="Page_150">[150]</span>
</p>

<p class="pad1 center large">
INVOCAZIONE.
</p>

<p class="pad1">
Il corpo diritto, ambo le mani sollevate
all'altezza delle orecchie, si dice:
</p>

<p class="indl">
<i>Grandissimo Dio!</i>
</p>

<p>
Primo Rikat.
</p>

<p>
<i>Prima positura.</i> — In piedi colle braccia
e le mani pendenti pei <i>malecki</i>, o le braccia
incrocicchiate pei <i>hhanneffis</i>; si recita il primo
capitolo del Corano, che è intitolato <i>El-Fatha</i>:
eccolo
</p>

<p>
<i>Sia lode a Dio! Signore del mondo clementissimo,
misericordiosissimo, re del giorno
dell'estremo giudizio, noi ti adoriamo, ed
imploriamo la tua assistenza; reggici sul retto
cammino, il cammino di coloro che tu hai
colmati de' tuoi beneficj, di coloro che sono
senza corruzione, e non appartengono al numero
degli smarriti. E così sia.</i>
</p>

<p>
Dopo si recita un capitolo, o alcuni versetti
del Corano nella medesima attitudine.
</p>

<p>
<i>Seconda positura.</i> — Si piega tutta la parte
superiore del corpo, appoggiando le mani
sulle ginocchia, e si esclama ad alta voce:
</p>

<p class="indl">
<i>Grandissimo Iddio!</i>
</p>

<p>
<span class="pagenum" id="Page_151">[151]</span>
<i>Terza positura.</i> — Si rialza dicendo:
</p>

<p class="indl">
<i>Dio ascolta quando lo lodiamo.</i>
</p>

<p>
<i>Quarta positura.</i> — Prostrato, le ginocchia,
le mani, il naso e la fronte a terra, si dice:
</p>

<p class="indl">
<i>Grandissimo Iddio!</i>
</p>

<p>
<i>Quinta positura.</i> — Seduto sui talloni colle
mani sulle coscie, si grida:
</p>

<p class="indl">
<i>Grandissimo Iddio!</i>
</p>

<p>
<i>Sesta positura.</i> — Prostrandosi come prima
si pronuncia:
</p>

<p class="indl">
<i>Grandissimo Iddio!</i>
</p>

<p>
<i>Settima positura.</i> — Si alza in piedi senza
appoggiare le mani a terra, se è possibile, e
si fa udire l'esclamazione:
</p>

<p class="indl">
<i>Grandissimo Iddio!</i>
</p>

<p>
In tal modo finisce il primo <i>rikat</i>, dopo
il quale si dà cominciamento al secondo.
</p>

<p>
A queste secondo <i>rikat</i>, dopo avere eseguite
le sei prime positure, la settima consiste nel sedersi
sui talloni come alla quinta ripetendo.
</p>

<p class="indl">
<i>Grandissimo Iddio!</i>
</p>

<p>
Poscia si aggiunge:
</p>

<p>
<i>Le vigilie sono per Dio, come pure le preghiere
<span class="pagenum" id="Page_152">[152]</span>
e l'elemosine. Salute e pace a te, o
Profeta di Dio! Che la misericordia del Signore
e la sua benedizione siano sopra di te.
Salute e pace a noi, ed a tutti i servitori
di Dio, giusti e virtuosi! Attesto che non
v'ha Dio, se non Dio unico, ed attesto che
Maometto è il suo servitore ed il suo Profeta.</i>
</p>

<p>
Se la preghiera non deve avere che due <i>rikat</i>,
si recita nella medesima positura la seguente
addizione dopo la preghiera da noi indicata.
</p>

<p>
<i>Ed attesto essere stato lui che chiamò a
se Maometto; ed attesto l'esistenza del Paradiso
e quella dell'Inferno, e quella del
sirat<a class="tag" id="tag13" href="#note13">[13]</a>, e quella della bilancia<a class="tag" id="tag14" href="#note14">[14]</a>, e quella
dell'eterna felicità accordata a quelli che non
ne dubitano, e che davvero Dio li risusciterà
dal sepolcro. O mio Do! dà la tua salute
di pace a Maometto, ed alla razza di Maometto,
come tu donasti la tua salute di pace
<span class="pagenum" id="Page_153">[153]</span>
ad Ibraim <span class="upright">(o Abramo)</span>; e benedici Maometto,
e la razza di Maometto, come hai benedetto
Ibrahim, e la razza di Ibrahim. Le
grazie, le lodi, e l'esaltamento di gloria
siano in te, e per te.</i>
</p>

<p class="pad1 center large">
<span class="smcap">Conclusione o Salutazione.</span>
</p>

<p class="pad1">
Seduto col collo rivolto a diritta, poi a
sinistra, si ripete da ogni lato la salutazione:
</p>

<p class="indl">
<i>La pace sia con voi!</i>
</p>

<p>
Ciò costituisce una perfetta preghiera; ma
quando deve avere tre <i>rikat</i>, non si recita
l'addizione, e la conclusione che alla fine del
terzo, in tutto somigliante al secondo. Se la
preghiera deve avere quattro <i>rikat</i>, alla fine
del secondo, e senza l'<i>addizione</i> si recitano
le due ultime come le prime due, aggiungendo
l'addizione, e la conclusione al quarto.
</p>

<p>
Prima d'incominciare le preghiere canoniche
si fa la seguente <i>invocazione</i>:
</p>

<p>
<i>Grandissimo Iddio! Dio grandissimo! Attesto
non esservi altro Dio, fuorchè Dio;
attesto che il nostro Signore Maometto è il
profeta di Dio; attesto che il nostro Signor
Maometto è il profeta di Dio. Venite alla
<span class="pagenum" id="Page_154">[154]</span>
preghiera; venite nell'asilo, <span class="upright">(o tempio di salute)</span>
venite nell'asilo. Grandissimo Iddio!
Dio grandissimo! non avvi altro Dio fuorchè
Dio!</i>
</p>

<p>
Questa convocazione viene così gridata dall'alto
delle torri delle moschee cinque volte
al giorno per chiamare i fedeli, o almeno per
annunciare al popolo l'ora della preghiera,
che ognuno può fare nel luogo in cui si trova,
ad eccezione di quella del venerdì, che
dev'essere fatta in comune nella moschea.
Alla convocazione del mattino dopo il secondo
<i>aï-a-elefelàh</i>, si aggiunge:
</p>

<p class="indl">
<i>La preghiera è migliore del sonno.</i><br />
<i>La preghiera è migliore del sonno.</i>
</p>

<p>
L'uomo incaricato di gridare chiamasi el
<i>Mudden</i>. Avvi poi un secondo <i>Mudden</i> nella
moschea, che recita o canta la convocazione,
ed <i>Allàhou aki bàr</i> ad ogni posizione del
<i>rikat</i>, come altresì la conclusione <i>Assalàmou
salèïkom</i>.
</p>

<p>
Dopo cadauna preghiera canonica, si fa uso
della corona, e si pronuncia:
</p>

<p>
Al primo grano
</p>

<p class="indl">
<i>O Dio Santo!</i>
</p>

<p>
<span class="pagenum" id="Page_155">[155]</span>
Al secondo grano
</p>

<p class="indl">
<i>Sia data lode a Dio!</i>
</p>

<p>
Al terzo grano
</p>

<p class="indl">
<i>Grandissimo Dio!</i>
</p>

<p>
Ed in tal maniera si passano i novantanove
grani della corona musulmana.
</p>

<p>
E siccome nella preghiera canonica il musulmano
non deve chiedere a Dio alcun bene
di questa terra; così d'ordinario, dopo avere
terminata la corona, si ha il costume di giungere
le mani, indi alzarle nell'attitudine conveniente
all'uomo che riceverebbe alcuna cosa
proveniente dall'alto: allora si domanda in
tale atto ciò che si brama, e dopo avere fatta
tale preghiera si passa la mano destra sulla
barba dicendo:
</p>

<p class="indl">
<i>Dio sia lodato!</i>
</p>

<p>
Questa formola termina la preghiera.
</p>

<p>
Vuole la costumanza che ogni venerdì si
vada alla moschea almeno mezz'ora prima
della venuta dell'Imano. Appena entrati si fa
una breve preghiera composta di due <i>rikats</i>,
poscia si siede, e si seguita a recitar preghiere
<span class="pagenum" id="Page_156">[156]</span>
a memoria quando però non si preferisca la lettura
di qualche libro santo, e principalmente
quello intitolato: <i>Dalil al Hhiratz.</i>
</p>

<p>
Prima d'incominciare la preghiera del venerdì
l'Imano fa un sermone al popolo.
</p>

<p>
Il <i>Corano</i>, oltre la divisione dei souras o
capitoli, è diviso in trenta <i>hhezb</i> o fascicoli;
e l'uso consacrò i capitoli dell'ultimo <i>hhezb</i>
per essere più usualmente recitati nelle preghiere
canoniche dopo l'<i>el-fat-ha</i>.
</p>

<p>
Per fare la preghiera è necessario colloccarsi
in un luogo puro; e nel caso che non
sianvi stuoje o tappeti, si stende sulla terra
il proprio <i>hhaïk</i>, il cappotto o il turbante,
per collocarvisi sopra.
</p>

<p>
Quando molti Musulmani pregano insieme
l'uno di loro si pone avanti agli altri, fa le
funzioni d'Imano, e dirige la preghiera affinchè
i movimenti dei <i>rikat</i> siano simultaneamente
eseguiti da tutti gl'individui dell'assemblea:
se i fedeli sono moltissimi, si dispongono
dietro l'Imano sopra più file come
nella moschea.
</p>

<p>
Sonovi ancora alcune preghiere addizionali,
che tutti i Musulmani recitano ogni giorno:
tali sono l'<i>el-fegèr</i> che deve precedere il <i>sebàh</i>
<span class="pagenum" id="Page_157">[157]</span>
il mattino; l'<i>eschefàa</i>, e l'<i>uter</i> che devono
seguire l'<i>ascha</i> della sera. Del resto il
musulmano può dire quante preghiere egli
vuole sia di giorno, sia di notte, fuorchè
nell'istante del levarsi del sole fino al mezzogiorno,
e dall'istante dell'<i>aàssar</i> fino al <i>mogarèb</i>,
ne' quali tempi non devesi pregare.
Queste orazioni sono meritorie al fedele credente,
ma esse non lo dispensano dalle cinque
preghiere canoniche.
</p>

<p>
Nelle preghiere giornaliere il <i>fegèr</i> è composto
di due <i>rikat</i>, il <i>douhour</i> di quattro,
l'<i>aàssar</i>, dello stesso numero, il <i>mogarèb</i> di
tre, l'<i>ascha</i> di quattro, l'<i>eschefàa</i>, e l'<i>ùter</i>
di tre.
</p>

<p>
Il <i>fàt-ha</i>, ed il capitolo, o versetti del
<i>Coran</i>, che lo seguono ne' due primi <i>rikat</i>
si recitano ad alta voce nel <i>sebàh</i> il <i>mogaréb</i>
l'<i>ascha</i> l'<i>eschefàa</i>, nell'<i>ùter</i>, e <i>douhour</i>, l'<i>aàssar</i>,
e le preghiere addizionali volontarie; si dice
ogni cosa sotto voce. Rispetto alle invocazioni
<i>Allàhou ak bar Sèmeo! allahu</i> ecc. e la salutazione
<i>Assalàmon Aaleikom</i> pronunciansi sempre
ad alta voce.
</p>

<p>
Per ultimo sonovi delle preghiere particolari
per gli ammalati, pei morti, pei viaggiatori,
<span class="pagenum" id="Page_158">[158]</span>
per la pioggia, per le ecclissi del
sole, e della luna, pei combattimenti, per le
trenta notti del Ramadan, per le pasque,
per la <i>Kàaba</i>; poi delle preghiere soddisfattorie,
e di surrerogazione.
</p>

</div>

<div class="chapter">
<p>
<span class="pagenum" id="Page_159">[159]</span>
</p>

<h2 id="CAPX">
CAPITOLO X.
</h2>

<div class="blockquote">
<p>
<i>Elemosina. — Digiuno. — Pellegrinaggio. — Calendario. — Mese
sacro. — Pasque. — Impiegati
delle moschee. — Feste. — Superstizioni.</i>
</p>
</div>

<p>
Dopo la credenza di un solo Dio onnipossente,
e la fede nella missione del suo profeta,
come altresì l'obbligazione delle preghiere
canoniche, duopo è osservare il precetto
della elemosina: questa legge è assolutamente
obbligatoria per ogni musulmano in istato di
osservarla.
</p>

<p>
Questo precetto comprende la <i>decima elemosiniera</i>,
l'<i>elemosina pasquale</i>, il <i>sacrificio
pasquale</i>, le <i>donazioni o pie fondazioni</i>,
e le <i>elemosine eventuali</i> di carità.
</p>

<p>
La <i>decima elemosiniera</i> corrisponde al due
e mezzo per cento all'anno di quanto si possiede,
tranne i montoni e le capre che non
contribuiscono che in ragione dell'uno per
cento. Deve distribuirsi quest'elemosina ai
poveri; ma si fa generosamente e senza troppo
<span class="pagenum" id="Page_160">[160]</span>
minuto calcolo, poichè ogni cuore buono alle
disgrazie del povero contribuisce in una più
alta porzione che quella fissata dalla legge.
Per conto mio ebbi costantemente l'abitudine
di nudrire un certo numero di sventurati o
di storpiati, oltre le accidentali elemosine
ch'io facevo, e credo di aver soddisfatto al
mio debito.
</p>

<p>
Chiamasi <i>elemosina pasquale</i> l'obbligazione imposta
ad ogni ricco musulmano di dare ai
poveri il primo giorno del mese <i>schovàl</i>, che
è la piccola pasqua; (l'<i>Eìd seguìr</i>) una mezza
misura di frumento, o di farina, o un'intera
misura d'orzo, o di dattili, prima del
sole. I padri di famiglia e le persone che
hanno servitori, devono dare per ogni individuo
della famiglia quanto per se medesimi.
È in loro arbitrio il dare l'elemosina in natura,
o in danaro.
</p>

<p>
Il <i>sacrificio pasquale</i> è quello d'un montone,
di un bue, o d'un cammello, che s'uccide
il primo giorno della gran Pasqua (l'<i>Eìd
quibir</i>) che ricorre il 10 del mese <i>Dulhàja</i>.
Questa misura è applicabile ad ogni musulmano
agiato padre di famiglia, o capo di
casa. Dopo aver ucciso l'animale colle proprie
<span class="pagenum" id="Page_161">[161]</span>
mani tra il levar del sole ed il mezzogiorno,
ne mangia una parte arrostita, e dà
ai poveri il rimanente, che dev'essere più
di un terzo della bestia. La pelle della vittima
è riservata per gli usi personali del padrone
oppure deve darsi ai poveri. Si fa lo stesso
sacrificio in alcune importanti circostanze, come
per guarire da una malattia, quando viene
intrapreso un lungo viaggio, e simili cose.
</p>

<p>
Le <i>donazioni o pie fondazioni</i>, consistono
nell'inalzare monumenti di pubblica utilità,
come a dire nello stabilimento d'una moschea,
d'una fontana, d'un ospizio, d'un ospitale,
d'una scuola, ec. Quando un musulmano fa
una <i>fondazione</i> o <i>pia donazione</i>, egli e la
sua posterità perdono per sempre la proprietà
dello stabile, ma per altro può riservarsi certi
godimenti per sè, e suoi successori. Una delle
mie prime cure, quando abbandonai il paese
de' Cristiani, fu di meritare la grazia di Dio
con una <i>pia fondazione</i>, e feci fare un deposito
d'acqua potabile ad uso della moschea
di Tanger che non ne aveva.
</p>

<p>
Gli ordinarj atti di carità, o le accidentali
elemosine che sono consigliate nelle altre religioni,
sono quasi obbligatorie per i Musulmani.
<span class="pagenum" id="Page_162">[162]</span>
Egli non può mettersi a tavola senza
invitare quelli che gli stanno ai fianchi, qualunque
siasi lo stato loro, e la loro credenza;
egli non rimanderà giammai senza qualche
soccorso il miserabile che glielo chiede, s'egli
ha mezzo di consolarlo. L'ospitalità verso
ogni uomo che si presenta, qualunque sia il
suo culto, è una conseguenza di questo principio.
</p>

<p>
Il digiuno nel mese di <i>Ramadàn</i> è il quarto
precetto divino. Consiste nel non mangiare
nè bere, nè fumare, nè respirare l'odore degli
aromati, nè quello di un frutto, ed a
osservare una perfetta continenza dal momento
del <i>feger</i>, crepuscolo avanti il levar del
sole fino al tramontare ne' ventinove o trenta
giorni del mese di Ramadan.
</p>

<p>
Questo digiuno obbliga tutti gli uomini e
le donne, ad eccezione degli ammalati, dei
viandanti, delle femmine incinte, o nello stato
d'impurità legale, delle nutrici, dei minatori,
dei vecchi deboli, delle persone alla
cui sanità l'astinenza potrebbe pregiudicare, dei
pazzi, ecc. E se si rompe il digiuno per inavvertenza
o per distrazione, per causa di malattia,
di viaggio, o per altra legittima causa
corre l'obbligo di soddisfare a questo debito
<span class="pagenum" id="Page_163">[163]</span>
digiunando tanti giorni in altro tempo a sua
scelta: ma se la trasgressione del digiuno di
un solo giorno fu volontaria, e senza legittima
causa, devesi per espiare questo delitto digiunare
settantun giorni.
</p>

<p>
Dal tramontare del sole fino all'ora della
preghiera del mattino, si può mangiare, bevere,
fumare e divertirsi quanto si vuole
durante la notte; ma le persone di regolata
coscienza impiegano il tempo a recitare preghiere
in casa o nella moschea, a leggere il
Corano, a fare altre opere di carità, ad
unirsi in una fraterna ed aggradevole società,
ma sempre circospetta. In questo tempo cessano
le nimicizie, si riuniscono le famiglie,
i poveri sono più che in altri tempi soccorsi
con abbondanti elemosine.
</p>

<p>
Le moschee sono aperte ed illuminate tutta
la notte in tempo del ramadàn, e la folla
entra e sorte continuamente; le botteghe sono
aperte, e frequentate dai due sessi; sono
pure aperti i caffè, ma frequentati soltanto
dagli uomini. Vi si conserva però sempre quel
carattere di gravità che si distingue il musulmano.
</p>

<p>
Non bevendo nè mangiando in tutto il
<span class="pagenum" id="Page_164">[164]</span>
giorno, s'aspetta con impazienza l'ora del
<i>mogareb</i>, ossia del cader del sole; al primo
segnale dell'<i>el-mùdden</i>, o gridatore pubblico
posto in cima alla torre, tutte le persone si
pongono in moto, ed all'istante si mangia
una specie di pappa di farina, condita col
mele e collo zuccaro, o qualche altro manicaretto
assai nutriente: si fa in seguito la
preghiera, e poco dopo si pranza. Molti mangiano
durante la notte tre o quattro volte,
io non prendevo che il tè, e la mattina
prima dell'aurora una tazza di pappa, o un
poco di <i>concoussou</i>.
</p>

<p>
Il digiuno del Ramadan è appena sentito
dal ricco, perchè egli passa la giornata dormendo,
e la notte si compensa largamente
delle privazioni del giorno; di modo che egli
non fa che cambiare l'epoca de' suoi giornalieri
godimenti: ma esso è bene una grave
penitenza pel poco agiato che deve guadagnarsi
il vitto col travaglio del giorno, e perciò
non può eludere il rigore del precetto
cambiando il suo tenore di vivere. Questo digiuno
del Ramadan viene osservato con tanta
precisione, che un musulmano che lo rompesse
volontariamente senza leggittima causa,
<span class="pagenum" id="Page_165">[165]</span>
e sopra tutto in presenza di testimonj, sarebbe
come infedele giudicato meritevole della
pena di morte.
</p>

<p>
I mesi arabi essendo lunari, ed ogni mese
incominciando all'istante che scuopresi ad occhio
nudo la nuova luna i musulmani sono
estremamente attenti ad osservare il cielo; ed
hanno in ciò un tatto finissimo ed una vista
estremamente penetrante, di modo che più
volte m'indicavano il luogo in cui vedevano
la nuova luna, ch'io non vedevo altrimenti,
e che col soccorso d'un cannocchiale scoprivo
in seguito in quel punto preciso del cielo
ch'essi mi avevano indicato. La dichiarazione
di due testimonj, che attestano innanzi al
kadi aver veduta la luna, basta per far proclamare
incominciato il mese; e quando le
nubi impediscono di vederla, il compimento
di trenta giorni del mese precedente dà luogo
al nuovo mese.
</p>

<p>
Onde agevolare queste osservazioni, io calcolavo
da prima i giorni in cui le nuove
lune potrebbero vedersi, e dava loro questa
specie d'almanacco: l'esattezza de' miei pronostici
mi avevano conciliata tutta la loro
confidenza, e vi si conformavano senza scrupolo
<span class="pagenum" id="Page_166">[166]</span>
per incominciare il Ramadàn e finirlo; di
modo che il Sultano ordinò che questa cerimonia
non avesse luogo che dietro la mia indicazione.
</p>

<p>
Il cominciamento del Ramadàn viene annunciato
a Fez con molti colpi di fucile tirati
da un'altura vicina, e col lugubre suono
delle trombette che i pubblici stridatori fanno
udire dall'alto di tutte le torri delle moschee;
l'istante del fine dello stesso mese, o il cominciamento
della pasqua, viene pure annunciato
con colpi di fucile tirati dai tetti delle
case: infelici coloro che amano la tranquillità,
e sopra tutto infelici gl'infermi! essi
sono storditi dal numero delle armi da fuoco,
e dal grido dell'universale tripudio. Malgrado
il carattere augusto che la religione imprime
al mese di Ramadàn molti mori del basso
popolo, diventano quasi frenetici. Gli uni si
riscaldano il capo colle frequenti preghiere,
e colla lettura continua del <i>Corano</i>; altri con
quella dei libri ascetici, o sacri; altri finalmente
colla debolezza del loro stomaco, e
colla tristezza che ne è un'inseparabile conseguenza;
e tutti sono scossi dall'orribile e funebre
suono delle trombe, che dall'alto delle torri
<span class="pagenum" id="Page_167">[167]</span>
si fa udire in diverse ore del giorno e della
notte: ciò che cagiona molte contese tra la
plebaglia.
</p>

<p>
Nella notte del 27 avvi continuamente in
ogni moschea un ministro, che senza libro
recita il <i>Corano</i> ad alta voce, ed il popolo
sta in piedi ad ascoltarlo. La recita è interpolata
da preghiere; e la persona che recita
viene successivamente rilevata da un'altra,
talchè allo spuntare del giorno si viene ad
aver recitato tutto il <i>Corano</i>. In quella notte
sono illuminate le strade ed i terrazzi; immensa
è la folla, e le donne vanno in truppa
per visitare qua e là le moschee, nelle quali
un'infinita quantità di fanciulli d'ogni età,
di femmine, di santi imbecilli, buoni e cattivi,
fanno uno spaventoso mormorio; che
però non impedisce la lettura del <i>Corano</i>, nè
le preghiere.
</p>

<p>
Tutte le notti del Ramadàn avanti l'aurora
vi sono degli uomini delle moschee, che scorrono
le strade con enormi bastoni battendo
a replicati colpi le porte delle case, affinchè
gli abitanti si alzino per mangiare avanti l'ora
della preghiera del mattino.
</p>

<p>
Il pellegrinaggio della Mecca è il quinto
<span class="pagenum" id="Page_168">[168]</span>
precetto divino. Ogni musulmano deve almeno
una volta in sua vita fare personalmente questo
santo viaggio, o darne la commissione ad un
pellegrino, che soddisferà per lui, ed in suo
nome a questo sacro dovere, nel caso che
egli abbia legittimi motivi che lo impediscano
di farlo.
</p>

<p>
L'oggetto di tale viaggio è quello di visitare
la <i>Kaàba</i>, o la casa di Dio alla Mecca;
le colline <i>Sàffa</i> e <i>Mèrova</i> che sono nella stessa
città, ed il monte Aarafat, che trovasi a piccola
distanza dalla santa città. L'epoca di
queste cerimonie alla Mecca ricorre tutti gli
anni nel mese <i>Dulhàja</i>. Molti pellegrini approfittano
della circostanza per andare anche a
Medina per visitarvi il sepolcro del Profeta;
ma questo è un atto di divozione nè ordinato,
nè consigliato dalla legge. Ritorneremo altrove
su questo argomento.
</p>

<p>
L'anno arabo essendo composto di dodici
mesi lunari, trovasi undici giorni più corto
dell'anno solare; e per conseguenza il Ramadan
e le pasque fanno il giro dell'anno solare
in trentuno o trentadue anni. Ecco i nomi
dei mesi arabi
</p>

<p>
<span class="pagenum" id="Page_169">[169]</span>
</p>

<ul>
<li><i>Moharràm.</i></li>
<li><i>Safàr.</i></li>
<li><i>Ràbioul-aoval.</i></li>
<li><i>Ràbiou-zéni.</i></li>
<li><i>Diàd.</i></li>
<li><i>Ioumeldà</i> (ossia <i>Ioumà</i>).</li>
<li><i>Arjàb.</i></li>
<li><i>Schabàn.</i></li>
<li><i>Ramadàn.</i></li>
<li><i>Schoval.</i></li>
<li><i>Doulkàada.</i></li>
<li><i>Doulkàja.</i></li>
</ul>

<p>
I giorni della settimana chiamansi così
</p>

<p>
<i>Nahhàr el Khàd</i> — primo giorno — Domenica.
</p>

<p>
<i>Nahhàr el Zenin</i> — secondo giorno — Lunedì.
</p>

<p>
<i>Nahhàr el Telàta</i> — terzo giorno — Martedì.
</p>

<p>
<i>Nahhàr l'Arbàa</i> — quarto giorno — Mercoledì.
</p>

<p>
<i>Nahhàr el Hhamiz</i> — quinto giorno — Giovedì.
</p>

<p>
<i>Nahhàr Ioumouà</i> — sesto giorno — Venerdì.
</p>

<p>
<i>Nahhàr es Sebts</i> — settimo giorno — Sabbato.
</p>

<p>
<span class="pagenum" id="Page_170">[170]</span>
I giorni di digiuno e le feste dell'anno
sono:
</p>

<p>
Il 1, 2, 3, e dieci di <i>Moharram</i> per il
digiuno.
</p>

<p>
Non avvi nulla nel mese <i>Safàr</i>.
</p>

<p>
Il 12 di <i>Rabioul-aoual</i> si solennizza il
<i>Moulotid</i>, o la nascita del Profeta: le feste
durano fino al 19: ed a quest'epoca soglionsi
per l'ordinario circoncidere i fanciulli.
</p>

<p>
Non v'è niente di particolare ne' tre susseguenti
mesi.
</p>

<p>
Il primo giovedì, ed il 27, del mese
<i>d'Arjab</i> sono consacrati al digiuno.
</p>

<p>
Nel mese di <i>Schaban</i> si passa pregando la
notte del 15, e si digiuna il susseguente
giorno.
</p>

<p>
Si digiuna tutto il mese di <i>Ramadan</i>; si
fa preghiera la notte, e particolarmente nelle
notti del 27, e del 30 che devono interamente
consumarsi pregando.
</p>

<p>
La Pasqua chiamata l'<i>Eïd Seguìr</i>, piccola
Pasqua, è fissata nel primo giorno del mese
di <i>Schovàl</i>. In questo giorno deve farsi l'elemosina
pasquale, di cui si è parlato, e si
fa la preghiera pasquale all'<i>Emsàlla</i> di cui
si parlerà tra poco. Dopo questo giorno di
<span class="pagenum" id="Page_171">[171]</span>
Pasqua si digiuna sei giorni scelti ad arbitrio
nel corso dello stesso mese.
</p>

<p>
Niente vi è nel mese <i>Doulkaada</i>.
</p>

<p>
In quello di <i>Doulhaja</i> i musulmani che
non vanno alla Mecca digiunano i primi nove
giorni. Il 10 del mese incomincia la Pasqua
chiamata l'<i>Eïd Kibir</i> o grande Pasqua, la
quale dura tre giorni; nel primo de' quali si
va subito la mattina a fare la preghiera pasquale
all'<i>Emsalla</i>, poi tornato in propria
casa si sacrifica un montone in memoria del
sacrificio d'Abramo. Egli è a tale epoca che
si fanno le ceremonie del pellegrinaggio della
Mecca.
</p>

<p>
Questi mesi sono composti di 29 e di 30
giorni, e l'anno non è che di trecento cinquanta
quattro, e per conseguenza il termine
dei dodici mesi si compie undici o dodici
giorni prima di quello dei dodici mesi solari.
Risulta che il Ramadan, e le Pasque fanno
il giro dell'anno solare, e non s'incontrano
press'a poco nello stesso punto che dopo
trentuno o trentadue anni solari, che compongono
un anno lunare di più. Il presente
anno che è il 1218 dell'Egira ha cominciato
il 23 aprile del 1803 di Cristo.
</p>

<p>
<span class="pagenum" id="Page_172">[172]</span>
Il digiuno del Ramadan è il solo di divino
precetto, gli altri non sono che una pratica
religiosa imitativa.
</p>

<p>
I musulmani contano nell'anno quattro mesi
sacri, duranti i quali non si deve senz'esserne
forzati, fare la guerra, nè privar di vita
un uomo. Sono questi i mesi di <i>moharram</i>,
d'<i>arjal</i>, di <i>doulkaada</i> e di <i>doulhaja</i>.
</p>

<p>
Per la preghiera Pasquale avvi fuori delle
città un luogo a ciò destinato, che chiamasi
<i>El-Emsàlla</i>, ove s'aduna tutto il popolo la
mattina del primo giorno d'ogni Pasqua avanti
il levare del sole.
</p>

<p>
Magnifica fu la festa dell'ultima Pasqua celebrata
in Fez dal Sultano. I <i>paschà</i>, i <i>keih</i>,
ed i grandi <i>cheik</i> alla testa di numerosi corpi
di cavalleria vennero da tutte le provincie
dell'impero per felicitare il Sultano, e rimasero
quasi tutti accampati fuori della città.
</p>

<p>
Nel luogo dell'<i>Esmàlla</i>, si formò un recinto
di forma quadrata, chiuso da tre lati da una
tela di cinque a sei braccia d'altezza, e press'a
poco della lunghezza di circa sessanta piedi
da ogni banda, con entro una tribuna pel predicatore.
Noi eravamo entro questo recinto in
numero di circa seicento, e tutta la popolazione
<span class="pagenum" id="Page_173">[173]</span>
di Fez, ed i fedeli venuti dalle provincie,
stavano al di fuori in numero di altre
dugento cinquanta mille persone. All'arrivo
del Sultano incominciò la preghiera. Ogni volta
che per i movimenti dei <i>rikat</i> l'Imano ed
il <i>Mudden</i> pronunciavano l'esclamazione <i>Allàhou
aki bàr! Dio grandissimo!</i> questa veniva
ripetuta da un infinito numero di <i>Mudden</i>
sparsi tra la folla fino ad una grandissima
distanza: ed a tale grido si vedevano prostrarsi
innanzi alla divinità dugento cinquanta
mille persone aventi il sovrano alla loro testa,
e per tempio l'intera natura: spettacolo veramente
augusto, che non si può vedere senz'essere
profondamente commossi.
</p>

<p>
Dopo la preghiera un <i>fakih</i> del Sultano
salì sulla tribuna, pronunciò un sermone, e
la ceremonia si chiuse con una breve preghiera.
Il Sultano sortito dal recinto, montò
a cavallo, e tutta la sua corte ne imitò l'esempio.
Dopo aver fatto un passeggio, durante
il quale i diversi corpi delle provincie gli
vennero incontro per salutarlo, si ritirò; ed
in allora, ebbero cominciamento le corse dei
cavalli, le scaramuccie, i colpi di fucile, le
grida d'allegrezza ohe si prolungarono tre
giorni nella città e nei contorni.
</p>

<p>
<span class="pagenum" id="Page_174">[174]</span>
Rimarcabile è la maniera con cui ogni corpo
salutava il Sultano. Dopo essersi disposti in
linea si presentavano al Sultano coi loro lunghi
fucili che si tenevano perpendicolarmente
davanti colla mano destra, ed appoggiati sul
pomo della sella piegavano il corpo avanti, facendo
una riverenza, e gridando ad alta voce
tutte le volte <i>Allàh jebark òmor sidina! Dio
benedica la vita del nostro Signore!</i> Poi ritiravansi
per lasciar luogo agli altri. Il capo di
ogni truppa veniva alquanto innanzi, ed avvicinandosi
al Sultano, lo salutava in particolare,
facevasi conoscere, e faceva segno
alla sua gente di avanzarsi e di ritirarsi.
</p>

<p>
A poca distanza dal Sultano erano molte
compagnie della sua guardia a cavallo con
un infinito numero di stendardi, ed una banda
di tamburri rauchi, e di cornamuse assai discordi.
Marciavano presso al Sultano i grandi
ufficiali ed alcuni servitori a piedi; e due di
questi stavano sempre ai fianchi del suo cavallo
con un fazzoletto di seta in mano per
scacciare le mosche.
</p>

<p>
Tra i musulmani non trovansi preti propriamente
detti. Quelli che assistono alle moschee
non hanno altra marca distintiva che
<span class="pagenum" id="Page_175">[175]</span>
possa farli conoscere, nè alcun carattere che
gli dispensi dalle obbligazioni di cittadino:
hanno mogli, travagliano e pagano le imposte;
in una parola, l'ordine sacerdotale, che
negli altri culti forma nello stato una classe
separata, non esiste presso i musulmani. Qui
gli uomini sono in ogni casa eguali in faccia
al Creatore; i templi non hanno luoghi riservati,
nè posti privilegiati. La virtù o il vizio
sono i soli mezzi che avvicinano o allontanano
l'uomo dalla Divinità.
</p>

<p>
Gl'impiegati delle moschee sono prima
gl'<i>Imani</i>, che dirigono la preghiera, predicano
i venerdì, e fanno talvolta la lettura de' libri
sacri; ed in appresso i <i>Mudden</i>, che chiamano
il popolo dall'alto delle torri, e che
ajutano gl'Imani nella direzione delle preghiere.
Quest'impieghi non imprimono verun
carattere in coloro che gli esercitano; e quindi
tosto che hanno terminate le loro funzioni, si
occupano in altri affari come semplici cittadini.
Durante l'assenza d'un Imano dalla moschea,
il <i>Mudden</i>, o un altro individuo, o qualunque
del popolo si pone alla testa dell'assemblea;
dirige la preghiera, e fa le funzioni di vero
Imano.
</p>

<p>
<span class="pagenum" id="Page_176">[176]</span>
I musulmani non hanno altre feste in tutto
l'anno che quelle della Pasqua, e della nascita
del Profeta. Il venerdì il musulmano lavora
come gli altri giorni della settimana, incominciando
la mattina fino ad un'ora avanti
mezzogiorno, in cui abbandona la sua officina,
o altre sue occupazioni per andar a fare le
sue abluzioni, e la sua preghiera alla moschea:
torna in appresso al suo travaglio.
</p>

<p>
Dal fin qui detto si vede che l'<i>islam</i>, o la
religione di <i>Maometto</i>, è austera. La parola
<i>islamismo</i> vuol dire <i>abbandono di se medesimo
a Dio</i>; e su questa primaria base è fondato
questo culto.
</p>

<p>
La credenza nella missione di <i>Noè</i>, di
<i>Abramo</i>, di <i>Mosè</i>, di <i>Gesù Cristo</i> e di altri
antichi Profeti, è un articolo indispensabile
per l'introduzione all'<i>islamismo</i>; di modo
che un giudeo non può essere ammesso al
corpo dei fedeli, senza che preventivamente
abbia dato prove della sua credenza nella missione
di Gesù Cristo, riconosciuto come lo
spirito di Dio (<i>Rouh Oullàk</i>) e figliuolo di
una Vergine: lo che viene attestato dal <i>Corano</i>.
</p>

<p>
I musulmani sono d'opinione che gli evangelj
che trovansi tra le mani de' cristiani siano
<span class="pagenum" id="Page_177">[177]</span>
stati viziati, o corrotti da interpolazioni. Essi
negano la morte di Gesù Cristo, che secondo
il <i>Corano</i> salì vivo al cielo senza subire il
supplizio della croce; non ammettono il domma
della Trinità, nè per conseguenza l'unione
ipostatica della seconda persona in Gesù Cristo,
e nell'eucaristia.
</p>

<p>
Sgraziatamente sonosi pure introdotte nell'<i>islamismo</i>
varie superstizioni, che il musulmano
filosofo detesta. Le ceremonie esteriori
del culto hanno soverchiato in modo le dottrine
fondamentali della religione, che quando
un musulmano faccia ogni giorno il numero
della prostrazioni o dei <i>rihat</i> prescritti dalla
legge, non si guarda alla sua morale, e sarà
tenuto buon musulmano; sarà pure inalzato
alla dignità di santo, se eccede il numero
delle preghiere e dei digiuni legali, quantunque
la sua condotta sia quella d'un uomo
perverso, com'io ebbi occasione di vederne
alcuni esempi.
</p>

<p>
La venerazione pei sepolcri dei santi ha
un utile effetto quando le loro cappelle sono
l'asilo dell'innocenza contro gli attentati del
despotismo. La venerazione in cui sono tenuti
gl'imbecilli, protegge la sgraziata loro esistenza;
<span class="pagenum" id="Page_178">[178]</span>
ma l'asilo delle cappelle conserva altresì un
ragguardevole numero di delinquenti, dai quali
dovrebbesi liberare la società, ed il rispetto
verso gl'imbecilli è cagione di mille attentati
contro la pubblica morale. I <i>safi</i>, o talismani,
le reliquie, le corone, i recitatori di preghiere
per gl'infermi, per le cose smarrite, ec. ec.,
sono altrettante pie frodi che macchiano il
puro deismo di <i>Maometto</i>. Altronde qual è
il culto in terra che non sia stato alterato dalla
cupidigia dei ciarlatani, o dalla sciocca timidità
del popolo? Fortunatamente che nell'impero
di Marocco non si vedono quelle greggie
monastiche, ossia quei <i>Dervis</i>, che scontransi
in tutta la Turchia.
</p>

</div>

<div class="chapter">
<p>
<span class="pagenum" id="Page_179">[179]</span>
</p>

<h2 id="CAPXI">
CAPITOLO XI.
</h2>

<div class="blockquote">
<p>
<i>Sceriffi di Muley Edris. — Affare del pendolo. — Ingresso
del Sultano in Fez. — Messo
del Sultano. — Interrogatorio del
capo degli astrologi. — Sua ipocrisia,
mala fede. — Intrighi dell'astrologo. — Trionfo
d'Ali Bey. — Compera d'una
Negra. — Almanacco. — Partenza del Sultano. — Eclissi.</i>
</p>
</div>

<p>
Abbiamo veduto, che le ceneri di <i>Muley
Edris</i> fondatore di quest'impero sono venerate
nel suo santuario a Fez, ove dimorano i suoi
discendenti, risguardati ancora come la più
illustre famiglia del paese sotto il nome di
<i>Sceriffi</i> di <i>Muley Edris</i>. Il capo di questa
famiglia prende il titolo di el <i>Emkaddem</i>, o
<i>l'antico</i>. <i>L'Emkaddem</i> attuale è un vecchio
venerabile chiamato <i>Hadj Edris</i>, il quale ha
l'amministrazione dei fondi posti ne' coffani
accanto al sepolcro del santo, come pure dell'elemosine
in granaglie, in bestiami, ed in
altri effetti che gli abitanti gli danno a titolo
<span class="pagenum" id="Page_180">[180]</span>
di tributo: egli stesso le ripartisce tra i scheriffi
della tribù, la maggior parte de' quali si mantiene
con questi fondi, comecchè ve n'abbiano
di ricchissimi di beni stabili, o pel
commercio che fanno, siccome l'<i>Emkaddem</i>.
È tanto grande la venerazione degli abitanti
per <i>Muley Edris</i>, che in tutti gli accidenti
della vita, e ancora per uno spontaneo movimento,
in luogo d'invocare l'onnipossente,
invocano <i>Muley Edris</i>.
</p>

<p>
Venendo da Mequinez a Fez mi passò innanzi
un ufficiale del Sultano apportatore
d'un ordine sovrano ad <i>Hadj Edris</i> perchè
mi preparasse un alloggio e mi assistesse e
servisse di tutto quanto potessi desiderare. In
conseguenza, al mio arrivo fui alloggiato in
casa sua; e perchè la vecchiaja appena gli
permette di far pochi passi, non che di occuparsi
di tutti i doveri dell'ospitalità, fu
il suo maggior figliuolo <i>Hadj Edris Rami</i><a class="tag" id="tag15" href="#note15">[15]</a>
che s'incaricò esclusivamente di tutti i miei
affari, e perciò qualunque volta io parlerò di
<span class="pagenum" id="Page_181">[181]</span>
<i>Hadj Edris</i> si deve intendere del figliuolo,
ammeno che io non indichi espressamente il
padre. Amendue colle rispettive loro famiglie
abitano nella medesima casa. <i>Hadj Edris Ràmi</i>
è della mia età; il suo stimabile carattere,
la dirittura de' suoi principj, e la sua fedeltà,
che giammai non si smentirono, lo resero il
mio migliore amico: possa egli essere tanto
felice quanto io lo desidero, e possano i suoi
anni essere numerosi come le sue virtù!
</p>

<p>
All'indomani del mio arrivo a Fez ricevetti
la visita dei principali scheriffi della tribù
<i>d'Edris</i> e di molti altri della città. Infinite
erano le domande che mi si facevano in tali
visite, e le osservazioni; come pure le ricerche
che facevansi ai miei domestici, al quale oggetto
valevansi di tutti i mezzi immaginabili.
In somma facevansi loro subire formali interrogatorj
sul conto mio; ma ne ottennero così
soddisfacenti risposte, che avanti che terminasse
il secondo giorno, mi avevano baciata
cento volte la barba, ed i più ragguardevoli
mi avevano pregato a riceverli nel numero
de' miei amici.
</p>

<p>
Gli <i>Edris</i> affezionatisi al loro ospite pensavano
ad avermi lungo tempo in loro casa, e
<span class="pagenum" id="Page_182">[182]</span>
nulla trascuravano di tutto ciò che poteva,
rendermene aggradevole il soggiorno; ma siccome
io non mi trovo mai bene che in casa
mia, si viddero forzati dalle mie istanze a cercarmene
una, e pochi giorni dopo io mi
trovavo già stabilito in quella ch'essi mi procurarono
delle migliori di Fez. Il susseguente
giorno mi recai a visitare il principe <i>Muley
Abdsulem</i> che allora era a Fez. Quest'augusto
e rispettabile cieco mi fece infinite carezze, e
mi pregò caldamente d'andare a trovarlo ogni
giorno; glielo promisi, e poche volte mancai
alla promessa.
</p>

<p>
Il despotismo che da tanto tempo pesa su
quest'impero avvezzò gli abitanti a nascondere
il loro danaro, e ad adottare nei loro abiti,
e nella economia famigliare tutto ciò che può
allontanare da loro il sospetto dell'agiatezza;
talchè niuno ardisce, per ricco ch'egli sia,
fare la menoma spesa di lusso; ad eccezione
dei più prossimi parenti del Sultano e dei
scheriffi <i>Edris</i>, che godono di una maggiore
libertà, e perciò non temono di vestirsi, e
di alloggiare più decentemente. I miei amici
mi vedevano tenere un sistema diverso dal
loro, perchè accostumato al lusso orientale,
<span class="pagenum" id="Page_183">[183]</span>
non sapevo ridurmi alla miseria ed agli usi
di Fez. Essi tremavano per me, e non mi
dissimulavano i loro timori; ma lontano dal
pensare a correggermi, non declinai un sol
punto dalle mie abitudini; onde i miei amici
terminarono coll'avvezzarvisi, e qualcuno ancora
incominciò ad imitarmi. La mia società
s'accresceva ogni giorno. I <i>Fachik</i>, i <i>Sceriffi</i>,
i dotti, non isdegnavano di farne parte.
</p>

<p>
Non molto dopo arrivato a Fez fui condotto
nella moschea di <i>Muley Edris</i>, ed in una
bella casa dipendente dalla moschea, ove vidi
un singolare assortimento d'oriuoli a pendolo:
seppi che il Sultano aveva ordinato che mi
fosse preparata quell'abitazione, affinchè potessi
andarvi per leggere o per studiare, e che
i dottori dovevano venire ogni giorno a parlare
con me intorno a cose scientifiche.
</p>

<p>
Per verun conto non mi conveniva assoggettarmi
a qualsiasi vincolo; e quindi dopo
avere testificata tutta la mia riconoscenza verso
il sovrano, ed accettata l'abitazione, ordinai
ai miei domestici di portarvi tappeti, cuscini,
un soffà, e tutto quanto poteva abbisognarmi;
dissi che sarei talvolta venuto a leggere, dichiarando
in pari tempo francamente che <i>ciò
<span class="pagenum" id="Page_184">[184]</span>
non avrebbe luogo ogni giorno</i>. Questo linguaggio
li sorprese.
</p>

<p>
Ne' primi dieci giorni non v'andai che
due volte; vi capitarono molti dottori, ma la
nostra conversazione si restrinse ai complimenti
vicendevoli, ed a discorsi di niuna importanza.
</p>

<p>
Intanto si ebbe notizia che il Sultano arriverebbe
ben tosto a Fez. Allora <i>Hadj Edris</i>
mi fece sapere che due giorni dopo il mio
arrivo suo padre aveva ricevuto un ordine
dal Sultano, col quale gli partecipava, ch'io
dovevo prendermi cura dell'andamento regolare
dei pendoli di <i>Muley Eddris</i>, e dare
l'ora per le preghiere canoniche; che a tale
oggetto mi assegnava una pensione sulle entrate
della moschea. Io saltai come un capretto
udendo un così fatto ordine. Declamai contro
l'ingiusta pretesa di voler impormi obbligazioni
quando io non chiedevo nulla a chicchessia;
mi alterai, giurando, che mai più non
avrei posto piede in quella sala, e che se non
mi si dava soddisfazione non andrei in avvenire
nella moschea di <i>Muley Edris</i>. Il buono
<i>Hadj Edris</i> arrabbiava; m'assicurò, ch'esso,
e quanti erano stati informati di questo affare,
<span class="pagenum" id="Page_185">[185]</span>
erano del mio sentimento; che per tale
motivo non me ne avevano parlato fino al
presente, vedendosi costretti a farlo in vista
dell'imminente arrivo del Sultano, onde non
esporsi a qualche dispiacere per non aver eseguito
il suo ordine. Tutti gli amici non trascuravano
intanto di calmarmi, pregandomi
d'addolcire il mio rifiuto coll'andare qualche
volta presso <i>Muley Edris</i>; ma io non ascoltavo
alcuno, e montato a cavallo partii come
un lampo per recarmi da <i>Muley Abdsulem</i>.
</p>

<p>
Feci conoscere a questo rispettabile amico
le mie acerbe lagnanze, osservandogli, che
io veniva degradato in faccia al pubblico,
e che ciò doveva farmi credere ben poco
avanti nella considerazione del Sultano, a
cui lo pregavo di far conoscere i miei sentimenti
su quest'argomento. <i>Muley Abdsulem</i>
mi diede ogni possibile soddisfazione, assicurandomi
che doveva esservi qualche mal inteso,
e che s'egli ne avesse avuta prima conoscenza,
non avrebbe permesso di parlarmene;
che dovevo risguardarmi come suo figlio,
e come figlio del Sultano <i>Muley Solimano</i>,
e che per conseguenza sarebbe sempre in mio
arbitrio di fare quanto mi piacesse, senza che
<span class="pagenum" id="Page_186">[186]</span>
alcuno debba o possa immischiarsene; e ch'egli
non soffrirebbe mai che mi si desse il menomo
dispiacere.
</p>

<p>
Per tre giorni questo buon principe si compiaque
di darmi ragione intorno a quest'affare;
ond'io conobbi evidentemente la favorevole
opinione ch'egli, ed il Sultano avevano
di me, e che l'ordine relativo ai pendoli era
opera di qualche ministro ambizioso, che aveva
interesse di degradarmi agli occhi di tutto il
mondo: ma invece d'abbassarmi, quest'affare
accrebbe il mio credito. I miei amici celebrarono
questo trionfo come una cosa non mai
più udita; il mio nome si rese famoso; ed
io spiegai tutto l'apparato che si conveniva al
mio grado. Non vi fu alcuna persona di qualche
distinzione a Fez, che non si desse premura
di visitarmi, onde la mia casa rifluiva
di gente mattina e sera.
</p>

<p>
Non si tardò molto ad annunciare il vicino
arrivo del Sultano. Io sortii accompagnato da
alcuni domestici e molti dei più principali
della città tutti a cavallo per incontrarlo ad
una ragguardevole distanza. Tosto che lo vedemmo,
gli facemmo i nostri saluti, ai quali
egli corrispose affettuosamente; indi frammischiandoci
<span class="pagenum" id="Page_187">[187]</span>
ai signori del suo seguito l'accompagnammo
al palazzo. Il Sultano si ritirò nei
suoi appartamenti, ed il suo seguito, e la
truppa ritiraronsi col popolo.
</p>

<p>
L'accompagnamento del Sultano era composto
di un distaccamento di quindici in venti
uomini a cavallo: cento passi a dietro veniva
il Sultano sopra un mulo, ed al suo fianco,
montato pure sopra un mulo, stava l'ufficiale
che gli portava l'ombrello, che a Marocco è
il segno distintivo del sovrano, non potendo
farne uso ch'egli, i suoi figli e fratelli; onore
straordinario, ch'io per altro ottenni. Otto o
dieci domestici venivano dopo il Sultano, indi
il ministro <i>Salaoui</i> con un domestico a piedi, e
chiudevano la marcia alcuni impiegati, ed un
migliajo di soldati bianchi e neri a cavallo,
con lunghi fucili in mano formanti una specie
di linea di battaglia, che aveva nel suo centro
dieci in dodici uomini di fondo, e le di cui
estremità andavano a terminare in un solo
uomo; ma tutti senz'ordine di gradi, di file,
o di distanze. Nel centro della linea eranvi
in sul davanti tredici grandi stendardi, ciascuno
d'un solo colore, altri rossi, altri verdi,
bianchi, gialli. Questo gruppo di bandiere
<span class="pagenum" id="Page_188">[188]</span>
serve alla truppa di punto di vista per marciare,
per fermarsi, o per cambiare di fronte;
movimenti tutti che si fauno in disordine
e tumultuariamente. Quattro o sei tamburri
rauchi con alcune cattive cornamuse stanno
dietro agli stendardi; ma non si fecero sentire
che dopo che il Sultano entrò in palazzo.
</p>

<p>
Lo stesso giorno mi recai da <i>Muley Abdsulem</i>,
e gli chiesi consiglio sul modo che doveva
tenere per essere presentato al Sultano.
Egli mi rispose che se ne sarebbe occupato
all'istante egli medesimo.
</p>

<p>
<i>Muley Abdsulem</i> andò subito a corte, ed
al suo ritorno mi disse che il Sultano mi riceverebbe
tutti i venerdì, e che non mi chiedeva
ogni giorno per non incomodarmi, nè
privarmi della mia libertà; che mi manderebbe
uno de' suoi letterali per accompagnarmi
ogni volta al palazzo.
</p>

<p>
Effettivamente all'indomani, mentre trovavansi
presso di me circa venti persone, mi
venne annunziato un messo del Sultano: lo
feci entrare: egli era il primo astrologo di
corte. Presentandosi mi diede segni del più
profondo rispetto, e ponendomi sulle mani
da parte del Sultano un magnifico <i>hhaïk</i>, mi
<span class="pagenum" id="Page_189">[189]</span>
disse, ch'egli, <i>Sidi Ginnàm</i>, avea l'onore
d'essere stato scelto da sua maestà per accompagnarmi
al palazzo ogni venerdì.
</p>

<p>
Dopo avere baciato il <i>hhaïk</i>, ed avermelo
posto sul capo secondo l'uso, lo lasciai sul
mio cuscino, e ricevetti i complimenti di tutte
le persone presenti.
</p>

<p>
Fu portato il tè, e dopo una mezz'ora
di conversazione <i>Sidi Ginnàm</i> mi chiese se
poteva dirmi una parola in segreto. Lo condussi
in un'altra sala con uno scrivano o segretario,
che aveva seco condotto. Appena
fummo seduti incominciò a farmi varie interrogazioni.
Mi chiese nome, età, patria, ed il
luogo de' miei studj; indi mi pregò di sciogliergli
alcuni problemi astronomici, come la
longitudine, e la declinazione del sole dello
stesso giorno, la periodica sua rivoluzione,
la precessione dell'equinozio, la longitudine
e latitudine della mia patria, quella del mio
alloggio a Londra, ec. Tale trattenimento non
poteva in verun modo piacermi, perchè ne
ignorava lo scopo. Risposi con qualche durezza,
ma non per questo lo scrivano lasciò di
scrivere. V'aggiunsi le predizioni di due vicini
ecclissi del sole e della luna, de' quali
<span class="pagenum" id="Page_190">[190]</span>
lo scrivano ne marcò la data e le ore. Dopo
ciò io li congedai, regalandoli amendue.
</p>

<p>
Nel tempo di questa specie di interrogatorio
<i>Hadj Edris</i> non cessava d'andare e venire
d'una in altra sala con molta inquietudine;
e quando ebbi congedato il mio astrologo,
entrando nella sala ov'era la società, viddi
tutti i miei amici divisi in gruppi di quattro
persone che pregavano per me. Io rimasi commosso
dall'interesse che quest'onesta gente
prendeva al mio ben essere, il buon <i>Hadj
Edris</i> si tranquillizzò, e tutti mi replicarono i
più affettuosi complimenti.
</p>

<p>
Il susseguente giorno si andò per divertimento
ad un giardino di campagna di <i>Hadj Edris</i>:
ma essendo tutti uomini, e non permettendoci
la gravità musulmana d'intrattenerci in qualche
giuoco, o colla musica, o colla danza; privi
dell'uso de' liquori proibiti dalla legge; ed
altronde non essendo la società composta di
persone abbastanza dotte per potersi universalmente
occupare delle scienze; e per ultimo
mancanti affatto di notizie politiche, che sogliono
somministrare largo trattenimento alle
società europee, come potevasi ingannare piacevolmente
il tempo?... A mangiare cinque
<span class="pagenum" id="Page_191">[191]</span>
o sei volte al giorno come tanti Eliogabali, a
bere tè, e a far preghiere comuni, a giuocare
come fanciulli, ed a nominare fra di
noi i <i>pascià</i>, i <i>califfi</i>, i <i>kaid</i>, i quali avessero
impero sul rimanente della società ad
ogni pranzo, ad ogni tè, ad ogni passeggiata?
Con tali e somiglianti altri divagamenti
restammo colà tre giorni, e due notti. L'ultimo
giorno era giovedì, e siccome avevo annunciato
al Sultano che in tal giorno vedrebbesi
la nuova luna, se le nubi non la nascondevano,
il Sultano fece proclamare il cominciamento
del Ramadan pel venerdì, quantunque
la luna rimanesse coperta.
</p>

<p>
In esecuzione degli ordini sovrani questo
venerdì <i>Sidi Ginnàn</i> venne a prendermi per
condurmi al palazzo. Montai a cavallo ed andai
seco alla moschea del palazzo, ove, dopo
avermi fatto sedere, mi lasciò solo. Un'ora
dopo il Sultano venne nella tribuna, ove suole
recitare la preghiera del venerdì senz'essere
veduto dal popolo. Dopo la preghiera il Sultano
partì subito, senza che io potessi vederlo.
</p>

<p>
Appena era egli sortito, <i>Sidi Ginnàn</i> aprì
la porta della tribuna, mi chiamò, e mi fece
entrare; e dopo aver chiusa la porta, facendomi
<span class="pagenum" id="Page_192">[192]</span>
molte carezze, mi mostrò il luogo in
cui il Sultano aveva costume di fare la preghiera,
e m'assicurò; <i>che gli aveva detto
ogni cosa; che lo aveva informato della mia
predizione delle ecclissi; che il Sultano avevagli
risposto, essere soddisfatto, e che ordinava
di condurmi ogni venerdì alla moschea,
come aveva fatto al presente</i>.
</p>

<p>
Conobbi all'istante la mala fede di quest'uomo,
e gli risposi seccamente: <i>benissimo; ma
mi riesce affatto indifferente il venir qui per
la mia preghiera, o l'andar altrove</i>. Il mio
uomo imbarrazzato da tale risposta cercava di
nascondere il suo turbamento. Mi condusse
sulla strada per una porta interna del palazzo,
dicendomi misteriosamente: <i>usciamo da
questa banda, perchè siccome tutto il mondo
sa che il Sultano vi ha chiamato, si saprà
più presto ch'egli vi accorda simili distinzioni</i>.
Sdegnato degl'intrighi di costui, gli replicai
bruscamente: <i>per me è lo stesso l'uscire per
di qui, o per tutt'altra porta</i>, e montando
subito a cavallo, partii con i miei domestici.
Montò egli pure sul suo mulo, sforzandosi
di raggiungermi, e venne a porsi al mio fianco,
chiedendomi se volevo far una passeggiata,
<span class="pagenum" id="Page_193">[193]</span>
al che mi rifiutai di mal garbo. Mi accompagnò
fino a casa, e si ritirò.
</p>

<p>
Gli amici che m'aspettavano vedendomi entrare
come un furibondo, s'affrettarono di chiedermi
se avevo veduto il Sultano. Gli contai
l'accaduto, e rimasero storditi.
</p>

<p>
Io conoscevo l'ascendente della mia influenza,
come i motivi della condotta di <i>Sidi Ginnàn</i>,
ed il bisogno di fare un colpo assai
clamoroso. Presi dunque all'istante la penna
e stesi una memoria divisa in dodici articoli. Dimostrai
geometricamente l'ingiustizia di questa
specie di disprezzo, poichè io non avea chiesto
nulla, ed il sultano all'opposto non avevami
chiamato che per avvilirmi. Terminavo l'ultimo
articolo con queste parole: <i>in conseguenza
io parto alla volta d'Algeri.</i> Feci sapere
agli amici la presa risoluzione, e pregai <i>Hadj
Edris</i> di disporre subito quanto mi abbisognava
pel viaggio, incaricando un individuo
della società di portare la mia lettera a <i>Muley
Abdsulem</i>.
</p>

<p>
Dopo aver udito quanto scriveva, e vedendo
la mia ferma risoluzione, i miei amici tremarono,
e fecero ogni possibile per ritenermi;
ma io non ascoltai ragione finchè non mi
<span class="pagenum" id="Page_194">[194]</span>
fu fatto osservare che senza estremo bisogno
un musulmano non deve viaggiare in tempo
del Ramadan. A ciò mi acquietai, e promisi
di passare il Ramadan a Fez, dichiarando in
pari tempo che partirei subito dopo.
</p>

<p>
All'indomani <i>Muley Abdsulem</i> mi fece
dire d'andare da lui. Mi arresi al suo invito.
<i>Io ho parlato, mi disse, del vostro affare
al Sultano, che gravemente si adirò contro
Ginnàn, dicendo che quest'uomo aveva un
cuore malvagio: quando il Sultano ordinò
di condurvi tutti i venerdì al palazzo non
era già per lasciarvi nella moschea, ma per
introdurvi innanzi a lui a fine di vedervi e
di parlarvi: che in tal modo doveva fare ogni
venerdì; ma che poteva ben essere che Ginnàn,
e qualcun altro avessero motivo di pentirsi.....</i> Terminò
dicendomi, che ordinava
allora l'arresto di quel miserabile. Allora
presi a parlare a favore di <i>Ginnàn</i>, dichiarando
ch'io ero soddisfatto, e che desideravo
che questo disgustoso affare non avesse ulteriori
conseguenze.
</p>

<p>
I miei amici festeggiarono il mio trionfo;
ma non molto dopo ritornò uno di loro assai triste,
e mi disse: voi per soverchia bontà commetteste
<span class="pagenum" id="Page_195">[195]</span>
un errore — quale? Avete comunicati al traditore
<i>Ginnàn</i> i giorni e le ore in cui succederanno
gli eclissi del sole e della luna; or
bene, non solo nulla disse di esserne a voi debitore,
ma presentò il vostro lavoro, e se ne
fece egli stesso autore — pover'uomo, soggiunsi
io all'istante, mi fa pietà — ma perchè? — perchè
nè egli, nè altra persona
conosce a Fez i giorni o le ore delle vicine
eclissi. — Come non gli avete voi detta ogni
cosa? e non scrisse egli quanto voi gli diceste? — No;
io conobbi subito il carattere
dell'uomo, e rispetto alle cose astronomiche
non gli dissi la verità, e per conseguenza
egli ha spacciati dei falsi pronostici..... A
questo tratto tutti slanciaronsi verso di me,
baciandomi le mani, abbracciandomi, alzandomi
sulle loro braccia, e proclamandomi uomo superiore
agli altri.
</p>

<p>
Il seguente venerdì, fingendo d'ignorare
tutto il passato, <i>Sidi Ginnàn</i> venne a prendermi
per condurmi al palazzo. Lo feci aspettare
più di mezz'ora, e montando a cavallo,
gli ordinai di seguirmi. Entrammo in una
cappella interna del palazzo, ove venne subito
un figlio del Sultano per tenermi compagnia,
<span class="pagenum" id="Page_196">[196]</span>
e pochi momenti dopo il Sultano mi fece
chiamare.
</p>

<p>
Andai, come porta l'etichetta, accompagnato
da due ufficiali, i quali mi presentarono
al Sultano, che trovavasi nella casetta di
legno della terza corte. Appena entrato, mi
fece sedere sopra un piccolo matterasso. Fra
molt'altre cose mi domandò se piacevami il
paese: se non mi era contrario il clima;
quindi chiamandomi <i>suo figlio</i> e dandomi altri
soprannomi onorevoli, mi replicò più volte,
ch'<i>egli era mio padre</i>. Volli baciargli la
mano, ma egli la rivolse e mi presentò da
baciare la palma, come ai suoi figliuoli. <i>Essendosi
poi spogliato del suo bournous, me lo
pose in dosso colle sue mani</i>, ripetendo
ch'io potevo presentarmi a lui qualunque
volta lo desiderassi, ch'egli non mi fissava
verun tempo, perchè non voleva altrimenti
incomodarmi. La conferenza durava da molto
tempo quando il Sultano mi domandò l'ora:
guardai l'orologio, e gli dissi essere quella
della preghiera. Allora ripetendomi di nuovo
più volte che io ero suo figlio, si levò, ed
andammo alla moschea.
</p>

<p>
Questo intrattenimento ebbe luogo alla presenza
<span class="pagenum" id="Page_197">[197]</span>
di molte persone, e tra le altre del
<i>Muftì</i>, o principale Imano del Sultano. Questi
prendendomi per la mano mi condusse
nella moschea, ch'era affollata di gente, e
non mi lasciò finchè non fui seduto. Quest'ingresso
nella moschea con il mio seguito, e
col <i>bournous</i> del Sultano sovrapposto al mio,
chiamò sopra di me gli sguardi di tutta l'assemblea.
Io sortj di mezzo alla folla; tutti
quelli che trovavansi sul mio passaggio baciavanmi
la spalla, o il lembo della veste. Chiesi
dov'era <i>Ginnàn</i>; ed il <i>Muftì</i> facendo un atto
di disprezzo; <i>non prendetevi cura</i>, mi rispose,
<i>di questo miserabile, cui non devesi più verun
riguardo</i>. Feci qualche elemosina alla
porta della moschea, secondo la mia costumanza,
e ben tosto s'invocarono le bendizioni
del cielo sopra <i>Muley Solimano</i>, e sopra di
me. Montai in seguito a cavallo e mi restituj
a casa compiutamente soddisfatto, poichè pubblico
era stato il soddisfacimento della ricevuta
ingiuria, e così luminoso. Fui complimentato
da tutti; e più non si parlò di andare
ad Algeri, e proseguj a frequentare il
Sultano, ed a fare con lui la preghiera alla
tribuna.
</p>

<p>
<span class="pagenum" id="Page_198">[198]</span>
Un musulmano senza donne vedesi generalmente
di mal occhio. I piaceri dello spirito
occupandomi più di quelli del corpo, non
avevo fin ora pensato a quest'articolo. I miei
amici me ne parlarono tanto, che mi convenne
cedere alle loro istanze. Sapendo che
non volevo ammogliarmi che dopo aver fatto
il pellegrinaggio alla casa di Dio, mi fu posta
innanzi una schiava negra, ch'io presi
senza pure osservarla. Le donne d'<i>Hadj Edris</i>
avendola riconosciuta nella qualità di mia concubina,
la bagnarono, la purificarono, la profumarono
diversi giorni; gli fu poi fatto il
suo corredo; indi mi fu condotta a casa. A
fronte degli abbigliamenti, de' profumi, delle
purificazioni, rimase isolata in un'abitazione
separata dalla mia, ove venne ben servita e
trattata; ma io, non saprei dirne il motivo,
non ho mai potuto vincere la mia ripugnanza
per una negra colle labbra grosse, e col naso
schiacciato: quindi la sventurata donna dovette
trovarsi ben delusa della sua aspettazione.
</p>

<p>
Aveva promesso a <i>Muley Abdsulem</i> un calendario
per i quattro ultimi mesi dell'anno
arabo. Io lo feci indicando la corrispondenza
delle date coll'anno solare, i giorni della settimana,
<span class="pagenum" id="Page_199">[199]</span>
del mese e della luna, la longitudine
e la declinazione del sole nell'istante del
mezzogiorno a Fez, l'ora del levarsi e del
tramontare nello stesso luogo; l'ora del passaggio
della luna al meridiano, la differenza
dal tempo medio al tempo vero, le fasi ed
altri punti lunari, ed i più notabili fenomeni
degli altri pianeti.
</p>

<p>
Siccome in quest'epoca dovevano precisamente
accadere le due eclissi del sole e della
luna, l'almanacco diventò più interessante
assai pel pronostico di questi fenomeni da me
descritti interamente: aggiungendovi inoltre le
figure ch'essi dovevano presentare. Posi in
fine due altri disegni che mostravano, uno la
grandezza dei pianeti relativamente al sole,
l'altro il sistema solare con tutte le nuove
scoperte. Quando presentai quest'almanacco,
<i>Muley Abdsulem</i> ed il Sultano ne furono in
modo sorpresi, che predissero la rovina di
tutti coloro che senza saper nulla godevano
in Fez opinione d'uomini scienziati.
</p>

<p>
Pubblicatisi una volta i giorni e le circostanze
delle eclissi, n'ebbe ben tosto notizia
tutta la città, e perchè ognuno voleva aggiungere
alla notizia qualche cosa del proprio, si
<span class="pagenum" id="Page_200">[200]</span>
spacciarono mille stranezze: e gli astrologhi
predissero sventure, che dovevano essere precedute
da tre giorni di dense tenebre. Non è
credibile la pena ch'io mi diedi per distruggere
l'impressione di tali ridicole predizioni.
</p>

<p>
Terminato il Ramadan, si celebrò la pasqua
nel modo solito, e poco dopo il Sultano partì
alla volta di Marocco, invitandomi a seguirlo:
glielo promisi.
</p>

<p>
L'eclissi della luna fu dal popolo poco
notata perchè il cielo era ingombro di nubi,
e pioveva: ma gran Dio! quale spaventoso
rumore non produsse l'eclissi del sole! Il
cielo era affatto sgombro, ed era verso mezzogiorno:
il sole oscurossi quasi interamente,
non rimanendo che un mezzo dito del disco
scoperto. Gli abitanti correvano per le strade
gridando come insensati; i tetti ed i terrazzi
erano coperti di gente; ed il mio alloggio era
così affollato, ch'era impossibile il fare un
passo dalla porta fino al luogo più elevato.
</p>

<p>
L'eclissi finì poco dopo mezzogiorno. Stavo
pranzando quando mi fu annunciato che il
figlio del kadi desiderava di parlarmi. Fattolo
introdurre, mi disse, colle lagrime agli occhi,
e nel più compassionevol modo, che la malattia
<span class="pagenum" id="Page_201">[201]</span>
di suo padre attratto non permettendogli
di sortire, veniva egli in sua vece a pregarmi,
poichè il buon Dio li aveva felicemente
salvati dell'eclissi<a class="tag" id="tag16" href="#note16">[16]</a>, d'avere la bontà
di dirgli, <i>se doveva ancora temersi di altra
cosa</i>. Io lo rassicurai, come seppi meglio, e
lo rimandai soddisfatto.
</p>

<p>
Non è possibile persuadere a queste genti,
che si possono saper fare osservazioni e calcoli
astronomici, senza essere astrologo, e senza
saper dire a ciascuno la sua buona o cattiva
sorte. Io mi abbattevo ogni giorno in taluno
che mi pregava a dargli indizio delle cose
perdute o rubate, altri a chiedermi la guarigione
di un'ostinata malattia; i più discreti
si limitavano a domandarmi una preghiera
per loro, o un <i>Flous</i>, o piccola moneta per
conservarla come un prezioso regalo. Tanta
è la costoro ignoranza che io mi affaticavo,
ma con poco profitto, di guarirli da sì grande
semplicità.
</p>

<p>
Determinai il giorno della partenza alla
<span class="pagenum" id="Page_202">[202]</span>
volta di Marocco. I miei amici tentarono ogni
mezzo per ritenermi; le preghiere, le offerte,
le cabale, gl'intrighi, tutto fu posto in opera:
ma finalmente io diedi i miei ordini, presi
commiato da tutti, e mi disposi a mantenere
la promessa fatta al Sultano.
</p>

</div>

<div class="chapter">
<p>
<span class="pagenum" id="Page_203">[203]</span>
</p>

<h2 id="CAPXII">
CAPITOLO XII.
</h2>

<div class="blockquote">
<p>
<i>Partenza da Fez. — Viaggio a Rabat. — Descrizione
di questa città.</i>
</p>
</div>

<p>
Avendo preventivamente fatta sortire dalla
città la mia caravana, io sortii di casa mia a
piedi il 27 febbrajo del 1804 accompagnato
dai principali <i>scheriffi</i>, e dal venerabile <i>Emkaddem
Hadj Edris</i>; ed attraversando la folla
che mi circondava, ed ingombrava i cortili
della mia casa, e le vicine strade, ci recammo
alla moschea di <i>Muley Edris</i>, ove
dopo aver recitata la preghiera, ci separammo
colle lagrime agli occhi. Io montai a cavallo
innanzi alla porta della moschea, e seguito
soltanto da due domestici, da due soldati a
cavallo, e da un domestico a piedi; attraversai
lentamente la folla ch'era immensa, lo
che diede tempo ai <i>scheriffi</i>, e ad altri considerabili
personaggi di montare a cavallo, e
di seguirmi. Questo corteggio mi seguì fino ad
una lega fuori della città, ove assolutamente
volli che si ritirassero; lo che si eseguì dopo
nuovi reiterati abbracciamenti, e nuove lagrime.
</p>

<p>
<span class="pagenum" id="Page_204">[204]</span>
Ero sortito da Fez ad un'ora dopo mezzo
giorno, prendendo la strada di Mequinez, che
poscia abbandonai per volgermi all'O. avvicinandomi
alle montagne. Alle tre arrivai presso
alcuni laghi d'acque salse da cui ricavasi
molta quantità di sale. Moltissime truppe di
anitre selvatiche coprivano quelle acque e specialmente
presso le rive. Lasciate a sinistra
queste lagune, e tenendo sempre la medesima
direzione, alle quattro e mezzo la carovana
si fermò sopra un'altura, presso ad un vasto
<i>dovar</i> chiamato <i>Elmogàfra</i>.
</p>

<p>
Immense pianure si stendono al S. fino
alle falde di lontanissime montagne. Il suolo
è composto di una terra vegetale mista a
molta arena. La vegetazione era così poco
avanzata, che le erbe non avevano più di
due pollici d'altezza, e non erano ancora in
fiore.
</p>

<p>
Il tempo fu affatto coperto, e cadde pure
interrottamente alcun poco di pioggia. Alle
cinque e mezzo il termometro segnava 12°
di <i>Reaumur</i>, e l'igrometro 64°. Il vento soffiava
debolmente dall'O.
</p>

<p>
Nell'atto che s'alzavano le tende venne a
visitarmi un santo imbecille.
</p>

<p>
<span class="pagenum" id="Page_205">[205]</span>
</p>

<h3>
<i>Martedì 28.</i>
</h3>

<p>
Alle due della mattina pioveva fortemente.
</p>

<p>
La carovana si mosse alle nove e mezzo.
La direzione cambiava frequentemente per
causa delle montagne; ma generalmente era
verso l'O. N. O. A mezzogiorno, o poco
dopo, giungemmo alla riva destra dell'<i>Emkes</i>,
fiume abbastanza considerabile, che va al N.
Dall'altro lato le montagne serrano di più la
strada; e seguendo generalmente la medesima
direzione, feci alto alle cinque ed un quarto.
</p>

<p>
Il paese da noi attraversato era coperto da
basse montagne, ma verso le tre e mezzo
vidi alla diritta una montagna alta e scoscesa
non molto lontana dalla strada. Dietro le notizie
avute, ha molta estensione ed è abitata
dall'indomabile tribù di <i>Beni-Omàr</i>, che
vive quasi affatto indipendente dal sovrano.
</p>

<p>
Fin presso al fiume il suolo è composto
d'una terra vegetale assai arenosa, ed allora
sterile a cagione della siccità. Dall'altro lato
del fiume incomincia ad essere frammischiata
d'argilla, e perciò la vegetazione era assai più
rigogliosa, le seminazioni bellissime, le praterie
ancor migliori, e sparse di fiori, specialmente
di radiati e di vaghissimi ranuncoli.
</p>

<p>
<span class="pagenum" id="Page_206">[206]</span>
È cosa notabile che molte di queste montagne
sono unicamente formate di ciottoli rotolati,
o di frantumi calcarei ammonticchiati,
i più grossi de' quali hanno quattro a sei pollici
di diametro; il tutto coperto da uno strato
sottile di terra vegetale argillosa.
</p>

<p>
Il tempo fu costantemente nebbioso, fuorchè
un istante prima del tramontare del sole.
L'orizzonte si ricoperse ben tosto, ed alle
otto ore pioveva. Alle sei ed un quarto il
termometro segnava 13°, l'igrometro 98°, ed
il barometro 27 pollici 4 linee, ciò che nello
stato presente dell'atmosfera prova che la mia
altezza sul livello del mare era minore di
quella di Fez, benchè mi trovassi in mezzo
alle montagne.
</p>

<p>
La mattina mentre passavamo in vicinanza
d'un <i>dovar</i> due de' principali abitanti vennero
in mezzo alla strada per chiedermi una preghiera.
Fermai il cavallo, ed alzando le
mani, soddisfeci al loro desiderio. Queste
oneste persone non sapendo in qual modo attestarmi
la loro riconoscenza mi baciarono
più volte il ginocchio. La stessa domanda mi
fu poi fatta in quasi tutti gli altri <i>dovar</i> posti
lungo il cammino.
</p>

<p>
<span class="pagenum" id="Page_207">[207]</span>
</p>

<h3>
<i>Mercoledì 29.</i>
</h3>

<p>
La mattina pioveva dirottamente, ed il mio
seguito non potè mettersi in cammino che alle
dieci ore e tre quarti; volgendoci all'O. N. O.,
e montando sempre fino alle undici e mezzo
in cui si cominciò a discendere. Alle tre e
mezzo sboccando da una strettissima valle mi
trovai all'improvviso fuori delle montagne, ed
in faccia ad un vasto paese. Sceso sul piano
continuai a camminare all'O. fino alle cinque
e mezzo. Avendo allora attraversato la strada
di Tanger, ed il fiume <i>Ordom</i>, feci alzar le
tende sulla riva sinistra.
</p>

<p>
Il terreno di quella contrada è tutto argilloso,
le montagne presentano roccie di marmo
grossolano, e di argilla indurita a strati obbliqui,
e qua e là confusi. La linea viene
rotta da una roccia arenosa tenera coperta da
un denso strato d'argilla, e talvolta della
densità di quindici piedi.
</p>

<p>
Appena sceso sul piano trovai la vegetazione
assai avanzata, alta l'erba dei prati,
ed una straordinaria abbondanza di fiori variati
che formavano un colpo d'occhio più
bello e magnifico di quello, che presentino i
giardini d'Europa.
</p>

<p>
<span class="pagenum" id="Page_208">[208]</span>
I miei amici di Fez conoscevano il mio
trasporto per le collezioni di storia naturale,
e conoscevano le attrattive di questa inclinazione
per un'anima che si commova alle bellezze
della natura; ma i selvaggi che mi circondavano,
non potevano comprenderlo. Io
mi sarei guardato di fare sugli occhi loro
ciò ch'essi biasimano negli Europei che viaggiano
nelle loro contrade, vale a dire di dimostrare
quell'amore per le ricerche, quell'ardore
per le scienze, quello zelo d'ingrandirne
la sfera colla scoperta di nuove cose.
Questo gusto, questa liberalità d'opinione sono
idee affatto straniere alla infingarda gravità
che deve caratterizzare un Principe della mia
santa religione, e questa maniera di pensare
può riuscire dannosa, e quasi sempre avere
tristi conseguenze. Mi vidi perciò costretto di
sagrificare le mie inclinazioni ai pregiudizj delle
persone che mi accompagnavano, e di rinunciare
alla ricchezza d'un terreno, che mi offriva
migliaja di piante: ne raccolsi soltanto una
dozzina con una cert'aria di non curanza,
che non poteva urtare la loro estrema ignoranza,
e stupidità.<a class="tag" id="tag17" href="#note17">[17]</a>
</p>

<p>
<span class="pagenum" id="Page_209">[209]</span>
Noi eravamo passati vicino a molti <i>dovar</i>,
i più grandi de' quali composti d'una ventina
di tende, e gli altri soltanto di cinque o sei.
Nere sono le tende e collocate in giro: alcuni
<i>dovar</i> avevano intorno una siepe di
roveti, ed ogni tenda è lontana dieci in dodici
passi dalle altre. I popoli che le abitano
sono pastori, e le loro sostanze sono formate
delle mandre che allevano; in tempo d'estate
le conducono sulle alte montagne poste a levante,
e nell'inverno le custodiscono nei
luoghi piani. Quando s'avvicina la notte le
fanno entrare nel circondario del <i>dovar</i>. Vidi
più animali bovini assai, che pecore, e capre.
</p>

<p>
Lungo la strada molti Arabi sortivano dalle
loro tende, e venivano sulla strada per complimentarmi,
invitandomi alla loro casa: altri
mi domandavano preghiere, pochissimi l'elemosina.
</p>

<p>
Feci disporre il mio accampamento presso
certe cappelle ove sono i sepolcri dei santi,
<span class="pagenum" id="Page_210">[210]</span>
a cui non omisi di mandare le mie elemosine.
In questo luogo si tiene mercato tutti i giovedì.
</p>

<p>
Tutto il giorno aveva continuato il cattivo
tempo, ed alle nove della sera pioveva dirottamente.
Spirò un vento d'O. fino al levar
del sole; ed allora incominciò un vento d'E.
Alle sei della sera il termometro segnava 16°
2, e l'igrometro 36°.
</p>

<h3>
<i>Giovedì primo Marzo.</i>
</h3>

<p>
La mattina venne molta gente al mercato,
che chiamasi di <i>Sidi Càssem</i> dal nome della
cappella principale. Quando io partivo eranvi
di già molte tende, e calcolando dalla folla
che vedevo venire, supposi che tra venditori
e compratori non vi dovevano essere meno di
tre mille persone; lo che mi fu pure confermato
dagli abitanti, che interpellai su quest'oggetto.
In ogni mercato vendonsi grani,
frutti e simili prodotti del paese; inoltre cavalli,
buoi, pecore, capre, ed altri oggetti.
Vi vengono gli abitanti di <i>dovar</i> assai lontani
sì per vendere che per comprare. Vidi
molte donne col volto scoperto, che sembraronmi
non meno povere che brutte.
</p>

<p>
Il capo del santuario di <i>Sidi Càssem</i> mi
mandò la mattina un regalo di aranci.
</p>

<p>
<span class="pagenum" id="Page_211">[211]</span>
Partimmo alle otto e mezzo del mattino
camminando all'O. S. O. con leggiero deviamento.
Ad un'ora dopo mezzogiorno si attraversò
il fiume <i>Bet</i>, che qui va dal S. S. O.
al N. N. E. Mi fu detto che metteva foce in
alcuni grandi laghi una giornata al di là di
Rabat; e non si univa al fiume <i>Sebou</i>, come
suppone la carta del sig. <i>Chenier</i>. Questo fiume
che volge molte acque ha un corso assai rapido.
Alle due meno un quarto fummo costretti
di accampare per mettersi al coperto
da una orribile burrasca.
</p>

<p>
Il paese attraversato questo giorno era quella
vasta pianura veduta jeri, e terminata al S.
dalle montagne costeggiate nel precedente giorno.
Vidi pure un'altra linea di piccole montagne
al N., ma a grandissima distanza: verso
l'O. la pianura sembrava perdersi coll'orizzonte,
ma verso il mezzodì essendo giunto ai
confini dell'O., conobbi che questo vasto piano
non era che una grande spianata assai elevata
sul resto del continente all'O., di dove lo sguardo
spaziava come da un elevato balcone. Si
scese tra alcune montagne, le cui sommità sono
più basse della spianata. M'accorsi allora, che
le montagne che avevamo prima alla sinistra
<span class="pagenum" id="Page_212">[212]</span>
stendevansi considerabilmente al S. Al di là
del fiume la strada segue l'andamento delle
valli tra le colline. Il terreno dell'alto piano
è argilloso, in appresso calcareo, arenoso,
ed alquanto misto d'argilla.
</p>

<p>
Sull'eminenza la vegetazione era ritardata,
ma la trovai molto avanzata nella parte più
bassa, benchè tutte le piante fossero delle più
piccole specie: i pruni ne formavano la principal
quantità. Dopo Fez non aveva veduto un
solo albero, ad eccezione di alcuni ne' giardini
prossimi all'eremitaggio di <i>Sidi Càssem</i>.
Sonovi pochissime terre lavorate; e non vi si
vedono che uccelli di passaggio.
</p>

<p>
Trovammo varj <i>dovar</i> assai poveri, ed uno
assai esteso. Era formato di molti cerchi di
tende, ed ogni cerchio, attorniato da una siepe
di pruni, conteneva, secondo che appariva,
tutti i rami di una famiglia primitiva. Mi si
disse che uno di questi cerchi apparteneva al
ministro <i>Salaoui</i>. Ogni cerchio contiene da
quattro fino a dodici tende fatte di peli di
cammello, nere, e succide come gli abitanti,
che sono di color di cuojo o giallastro, piccoli,
e smilzi; hanno l'aria di diffidenza, e
di malinconia propria dell'uomo che sente, che
<span class="pagenum" id="Page_213">[213]</span>
dovrebbe essere libero, e che non pertanto
soggiace al più terribile despotismo.
</p>

<p>
Le donne di questo <i>dovar</i> sono alquanto
più gaie, e mi parvero di un carattere dolce
e sincero. Sono piccolissime; hanno il volto
largo, gli occhi penetranti, ed il portamento
meno disaggradevole che le donne delle città:
quelle che io vidi sono più bruciate dal sole
che gli uomini. Il loro abito consiste in un
giubbone, e in un turbante, o fazzoletto sul
capo. L'abito degli uomini ristringesi ad un
semplice <i>hhaïk</i>; ed i più ricchi hanno pure
un pajo di pantaloni, ed una camicia di lana,
che portano sotto al <i>hhaïk</i>; ma d'ordinario
hanno la testa nuda.
</p>

<p>
Questi abitanti dei <i>dovar</i>, e delle montagne
sono dai mori conosciuti ed indicati col
nome <i>el Aàrab</i> (Arabi) o <i>el Bedàoui</i> (Bedovini).
La maggior parte sta sempre a cavallo
col fucile, e colla spada, e rarissime
volte accade che sortano dalla tenda senza
sciabla, senza pugnale. Molti mi vennero
all'incontro per baciarmi il ginocchio o la mano,
quando loro la presentavo; altri mi chiesero
la preghiera, ma nissuno l'elemosina. Io non
vidi alcun individuo di colore che fosse grosso
<span class="pagenum" id="Page_214">[214]</span>
e grande, niuno che avesse l'apparenza, non
dirò d'uomo ricco, ma di qualche agiatezza.
Colui che possiede danaro lo tiene nascosto, e
non lascia di vestirsi da misero.
</p>

<p>
Questa giornata fu orribile, e fummo costretti
a fare alto prima d'arrivare al luogo
fissato atteso il gagliardo vento, accompagnato
da diretta pioggia. Vicino al nostro campo era
un <i>dovar</i>, e quella gente mi disse, che a
non molta distanza trovavansi dei lioni. Alle
sei della sera il termometro segnava 12° 6,
e l'igrometro 100°.
</p>

<p>
Alle undici ore continuava la pioggia; ed
io trovai entro la mia tenda varj preziosi insetti
ch'erano venuti per porsi al sicuro dal
cattivo tempo. Un bellissimo rospo saltò sul
mio scrittojo, guardandomi tranquillamente
lungo tempo; io mi alzai per aprire la porta,
ed il povero animale, quasi avesse indovinato
quello ch'egli voleva, sortì all'istante.
</p>

<h3>
<i>Venerdì 2.</i>
</h3>

<p>
Il tempo era così cattivo, che i miei domestici
mi pregarono di restare; ma perchè
avevo somma premura d'arrivare a Marocco,
ordinai che si levassero le tende.
</p>

<p>
Alle dieci ore e mezzo del mattino ci rimettemmo
<span class="pagenum" id="Page_215">[215]</span>
in cammino, prendendo la direzione
al S. O., ma bentosto si smarrì la strada
facendo mille viziosi ravvolgimenti entro un
grandissimo bosco di vincaja: e vi saremmo
probabilmente rimasti più lungo tempo, se
non avevamo la fortuna d'incontrare una guida.
Il vento e la pioggia continui non mi permettevano
d'osservare la bussola, ed il cielo era
così coperto che non potevo assolutamente rimarcare
un solo rombo; i ravvolgimenti del
bosco m'avevano fatto perdere le traccie della
stima, di maniera che più non conoscevo la
posizione del campo, che stabilj in vicinanza
d'un <i>dovar</i> alle quattro meno un quarto della
sera.
</p>

<p>
Il paese è composto di vaste pianure rotte
di tratto in tratto da qualche burroncello, o
da strette valli assai profonde.
</p>

<p>
Il suolo è d'una terra vegetale leggerissima,
con molta arena.
</p>

<p>
Un'ora dopo mezzodì si attraversò prima
un bosco di grandi lentischi, poi un secondo
di lecci, e di mandorli silvestri, che fiorivano
allora.
</p>

<p>
Non vidi altro essere animato fuorchè una
farfalla assai bella; stava sopra una foglia,
e si lasciò prendere dolcemente.
</p>

<p>
<span class="pagenum" id="Page_216">[216]</span>
Il tempo si rischiarò avanti sera, ed alle
sei il termometro segnò 10° 8, l'igrometro 98°.
</p>

<p>
Trovavansi a poca distanza alcuni luoghi
paludosi, ove una sorprendente quantità di
rannocchi cantarono tutta la notte vigorosamente
come in tempo d'estate.
</p>

<h3>
<i>Sabbato 3.</i>
</h3>

<p>
Il giorno incominciò coll'acqua, e malgrado
l'incostanza del tempo la mia carovana si pose
in marcia alle dieci ore e mezzo, dirigendosi
all'O. S. O., e continuando nella stessa direzione
con poca varietà al S. O.
</p>

<p>
Alle due e tre quarti s'attraversò il piccolo
fiume <i>Filisto</i> che in questo luogo scorre all'O.
N. O.; ed alle quattr'ore feci spiegare
le tende presso ad un <i>dovar</i>.
</p>

<p>
Il paese è formato di basse colline divise
da larghe valli. Un'arena rossiccia mista con
poca terra vegetale forma la natura del suolo.
</p>

<p>
La vegetazione era proporzionata alla stagione.
Alle undici dal mattino entrammo in
un bosco di altissimi lecci, di grandi ginestre,
e di mandorli fioriti in tanta quantità, che
dietro ciò che la terra produce spontaneamente,
non v'ha dubbio che se gli uomini del cantone
coltivassero questo ramo d'agricoltura e
<span class="pagenum" id="Page_217">[217]</span>
di commercio, potrebbero provvedere i mercati
d'una parte dell'Europa; ed intanto
malgrado queste ricchezze della natura quegli
abitanti vanno quasi nudi, o coperti di cenci,
e dormono sulla nuda terra, o al più sopra
una stuoja..!! Giuriamo odio al governo dispotico,
i di cui sudditi sono tanto infelici a
dispetto di tutti i doni di cui gli fu la natura
liberale! Questo bosco che si prolunga
rasente la strada ci parve opportuno per alzarvi
le nostre tende.
</p>

<p>
Il tempo fu costantemente coperto; di tratto
in tratto pioveva, ed il freddo rendevasi sensibile.
Queste circostanze davano al paese l'apparenza
d'un cantone settentrionale della Francia
o dell'Inghilterra, e non sembrava altrimenti
una contrada dell'arsa Affrica.
</p>

<p>
Alle sei della sera il termometro marcava
10° e l'igrometro 100°, il cielo cominciava a
rischiararsi, ed il vento veniva dall'O. Sarebbe
stata per me cosa assai interessante l'osservazione
dell'eclissi d'un satellite, ma le nubi
non me lo permisero.
</p>

<h3>
<i>Domenica 4.</i>
</h3>

<p>
Queste malaugurate pioggie continuarono
<span class="pagenum" id="Page_218">[218]</span>
tutta la notte e tutto il giorno; ma non pertanto
ci posimo in viaggio alle sette e mezzo
del mattino verso l'O. S. O. declinando alquanto
al S. O. Alle due e mezzo dopo mezzogiorno
giugnemmo presso le mura di <i>Salè</i>. Per
timore di ritardare il viaggio non volli visitare
questa città; e varcato il fiume, entrammo in
Rabat posta sulla riva sinistra.
</p>

<p>
Il paese presenta da ogni lato vastissime
pianure, il di cui terreno è fermato da un'arena
rossa. Partito di buon ora, incontrai
un bosco di lecci più piccoli, ma più fitti
che quelli veduti il giorno avanti, fra i quali
eranvi molti mandorli fioriti. Le altre piante non
erano così abbondanti, e le poche che vi si
vedevano incominciavano appena a dar segno
di vegetazione. Finalmente a mezzogiorno si
sortì dal bosco, ed allora scopersi una vasta
estensione di coste sul grand'Oceano Atlantico.
</p>

<p>
Il tempo era malvagio: la pioggia cadeva a
torrenti, e soffiava un gagliardo e continuo
vento d'ouest.
</p>

<p>
La città di Salè mi parve piccola, e tutt'altro
che ricca, mentre a Rabat si vedono alcuni
edificj molto ben fatti. Convenne impiegare
un'ora e mezzo nel passaggio del fiume
<span class="pagenum" id="Page_219">[219]</span>
dovendosi scaricare, e caricare i muli. Venticinque
in trenta battelli posti sulle due rive
servono al passaggio: ogni battello vien condotto
da un solo uomo provveduto di due
remi. Il fiume può avere trenta tese di larghezza
nel luogo in cui si attraversa, e non
è che circa 300 tese lontano dal lido. — Al
di sopra del passaggio eranvi ancorati tre
bastimenti musulmani, ed uno francese di
80 tonnellate.
</p>

<p>
Appena sbarcato a Rabat feci avvisare il
governatore del mio arrivo, il quale mi spedì
subito uno de' suoi ufficiali per complimentarmi,
e dichiararmi esente dal pagamento del
pedaggio sul fiume. Fui alloggiato nell'alcassaba,
ossia castello, che ha una sorprendente
veduta tanto dalla banda di terra, che da
quella di mare. Poco dopo arrivato in castello,
il governatore mi spedì un'abbondante provvisione
di viveri e di foraggi, ciò che praticò
ogni giorno finchè rimasi a Rabat.
</p>

<p>
I giorni 5 e 6 furono assai belli, onde potei
determinare con osservazioni sicure la posizione
di Rabat, a 34° 57′ 30″ di latitudine
settentrionale, e di 8° 57′ 30″ di longitudine
meridionale dall'osservatorio di Parigi.
</p>

<p>
<span class="pagenum" id="Page_220">[220]</span>
Rimanemmo cinque giorni a Rabat per ristorarci
dai patimenti sofferti per le pioggie, e per
le cattive strade tanto dagli uomini che dalle bestie.
Rendevasi pure necessaria la riparazione
delle tende assai danneggiate, e nuove provvigioni
per il viaggio.
</p>

<p>
Il ricevere e render visite occupò tutto il
tempo della mia dimora. Il visir Sidi Mohamed
Salaavi che trovavasi a Rabat mi regalò
un bellissimo hhaïk.
</p>

<p>
Non altro rimane dell'antico splendore marittimo
di questa città che qualche capitano
appena capace di dirigere un grosso bastimento,
di modo che volendo il sultano armare alcuni
bastimenti di mediocre portata difficilmente
troverebbe abbastanza uomini per governarli.
Ma se le cognizioni marittime degli abitanti
di Rabat devono servire a ripristinare l'antica
pirateria, è desiderabile che non cerchino di
occuparsene.
</p>

<p>
Le case sono meglio fabbricate, e promettono
più che quelle delle altre città, ma l'interna
loro distribuzione è la medesima. Siccome
Rabat è posta sopra un'eminenza, le
strade sono ripide, ed incomode. Sembra che
questa città fosse destinata a diventare la capitale
<span class="pagenum" id="Page_221">[221]</span>
del celebre <i>Jacob El-Mansour</i><a class="tag" id="tag18" href="#note18">[18]</a>; e perciò
le sue mura guarnite di torri girano un
immenso spazio occupato da bellissimi orti ben
irrigati. Colà trovasi il sepolcro del Sultano
Sidi Mohamed, padre dell'attuale Sultano, situato
in una piccola cappella ch'io visitai. Il
castello in cui io alloggiavo è posto all'estremità
occidentale della città: nel punto più elevato
avevo un grande terrazzo, di dove lo
sguardo vagava sull'immensità dei mari, sul
fiume, e sulla campagna. Sgraziatamente così
ridente e deliziosa vista viene qua e là rattristata
da considerabili rovine che attestano il
decadimento della passata prosperità.
</p>

<p>
Nella parte orientale della città vedonsi tuttavia
gli avanzi dell'antica <i>Schella</i>, che il
sig. Schénier suppone essere stata la metropoli
delle colonie cartaginesi. Leone chiama
questa città <i>Salla</i>, e Marol <i>Mansalla</i>. Io avvertirò
a questo proposito che in vicinanza di
tutte le città verso il quarto di S. E. trovasi
un luogo chiamato <i>El Emsàlla</i> destinato alla
<span class="pagenum" id="Page_222">[222]</span>
preghiera pasquale. Lascio che tutti interpretino
a modo loro questa coincidenza di nomi.
Schella è circondata da altissime mura, ed ai
cristiani non è permesso d'entrarvi. Contiene
i sepolcri di alcuni santi; e quello d'El-Mansour
è collocato in una bella moschea assai
frequentata. Quand'io vi andai per visitarla,
era così piena di donne, che durai fatica per
entrarvi. La scesa della montagna a piè della
quale trovasi il tempio pare veramente fatta per
incanto; vi si vedono molt'acque limpidissime
precipitarsi fra roccie coperte di rose silvestri,
d'aranci, di cedri, e di altre piante aromatiche,
che spargono una deliziosa fragranza.
</p>

<p>
Sortendo dalla moschea feci un giro entro
i giardini d'agrumi situati sulle sponde del
fiume, che sono proprio un'immagine del giardino
terrestre. Gli alberi quasi sempre coperti
di fiori e di frutti, spargono un grato
odore, ed offrono i più dilicati frutti: gli
aranci sono così fitti, così grandi, così fronzuti
che vi si passeggia sotto di bel mezzogiorno
senza vedere il sole, e senza sentirne
gli effetti. La sorpresa che mi fecero i giardini
di Rabat fu tale, che io li preposi per ogni
rispetto ai più famosi d'Europa, a fronte
<span class="pagenum" id="Page_223">[223]</span>
dell'estremo lusso dei cristiani. Dal centro di
questi giardini io m'imbarcai per fare un giro
sul fiume entro una scialuppa a molti remi
diretta da un capitano di galea, che me l'aveva
fatta preparare.
</p>

<p>
La città è difesa verso il mare da alcune
batterie, ed il suo porto non è esposto che
ai gagliardi venti d'ouest. A Rabat trovansi
acqua e viveri assai buoni, e pane eccellente.
Gli abitanti hanno molta vivacità, ed intelligenza,
e sono più speculatori che nelle altre
città. Vi si trovano alcune famiglie che si dicono
discendere dagli Spagnuoli rifuggiati in Affrica a
diverse epoche, per sottrarsi alle persecuzioni
de' loro compatriotti. <i>Sidi Matte Moreno</i> appartenente
ad una di queste famiglie è il solo
letterato dell'impero che abbia alcune cognizioni
astronomiche, antichissime, gli è vero,
ma non pertanto fondate sopra buoni principj.
Il suo eccellente carattere, il suo spirito, me
lo fecero apprezzare assai: onde gli regalai
un sestante, un orizzonte, ed alcune tavole
astronomiche, delle quali gliene indicai l'uso.
</p>

</div>

<div class="chapter">
<p>
<span class="pagenum" id="Page_224">[224]</span>
</p>

<h2 id="CAPXIII">
CAPITOLO XIII.
</h2>

<p class="center larger">
<i>Viaggio a Marocco.</i>
</p>

<p>
Alle dieci ore del mattino di sabbato 10
marzo io sortj da Rabat per passare a Marocco.
La strada era prima a S. S. O., poi
a S. O. fino alle tre ore dopo mezzogiorno,
in cui declinò più all'O. S. O. da che ebbimo
attraversato il fiume <i>Yatkem</i>. Alle cinque della
sera si fece alto presso ad un <i>dovar</i>. Qui la
strada asseconda la spiaggia del mare, sparsa
di scogli inaccessibili, e furiosamente battuta
dalle onde quando ancora il tempo è tranquillo.
</p>

<p>
In questo paese composto di basse colline di
roccia calcarea la vegetazione trovavasi molto
avanzata, e tutto il littorale sparso di bellissimi
fiori; onde vi raccolsi varie piante molto
interessanti per arricchire il mio erbolajo.
</p>

<p>
Il suolo è formato di terra arenosa con poca
argilla, e qualche parte d'ocri. La spiaggia
vedesi tutta coperta di frammenti di conchiglie
estremamente piccole, e delle quali malgrado
le mie attente ricerche, non mi riuscì
di trovarne una sola intiera.
</p>

<p>
<span class="pagenum" id="Page_225">[225]</span>
Eranvi presso al mio campo due grandi rupi
assai notabili terminate in punte acute perpendicolari
e formate di strati obbliqui ineguali,
avvicendati di cristalli misti di quarzo, che
formano altresì delle vene ramificate negli strati
d'ardesia argillosa: e questa è la prima roccia
d'un aspetto primitivo di tale specie, che io
finora abbia trovato in Affrica.
</p>

<p>
Cadde un poco di pioggia: alle sei della
sera il termometro segnava 15° e l'igrometro
100°. Il vento era ouest.
</p>

<h3>
<i>Domenica 11.</i>
</h3>

<p>
Si riprese il cammino alle otto della mattina
nella direzione di O. S. O. Alle nove ed
un quarto attraversammo da prima il fiume
<i>Sarrat</i>, poi camminando a S. O. a dieci ore
il fiume <i>Busteka</i>, e finalmente due altri ruscelli.
Ad un'ora ed un quarto dopo mezzogiorno
passai per <i>Mansourìa</i>; ed alle tre arrivò
la mia carovana sulla sponda del fiume
Infìfe ove fu d'uopo aspettare lungo tempo che
la marea fosse abbastanza bassa per poterlo
guadare; mezz'ora dopo averlo passato, si
giunse a Fidàla, ove feci far alto.
</p>

<p>
Questo paese è ondeggiato a collinette e la
strada costeggia il mare. Il suolo è composto
<span class="pagenum" id="Page_226">[226]</span>
d'uno strato argilloso misto d'arena sopra
roccia d'ardesia, e d'argilla dura.
</p>

<p>
La vegetazione prosiegue ad essere assai rigogliosa,
onde potei arricchire la mia raccolta
di molte magnifiche piante.
</p>

<p>
Il tempo fu coperto; e si dovettero soffrire
forti burrasche con vento ed acqua. Alle otto
e mezzo della sera la pioggia cadeva in abbondanza,
ed il termometro nella mia tenda
segnava 14°, l'igrometro 100°.
</p>

<p>
Mansouria, e Fidàla presentano amendue
un quadrato formato da alte mura con torri:
ognuno di questi quadrati può avere 65 tese
di fronte da ogni lato. Nell'interno d'ogni
quadrato v'è una moschea, ed alcune case
assai popolate in ragione dello spazio. La moschea
di Fidàla è molto bella. Gli abitanti
sembraronmi poveri; tra i quali sono assai
numerosi i Giudei.
</p>

<h3>
<i>Lunedì 12.</i>
</h3>

<p>
La dirotta pioggia della notte, e di parte
del mattino non mi permise di mettermi in
viaggio che ad un'ora dopo mezzogiorno.
Presi la direzione al S. S. O., e poi declinando
al S. O. si passò un fiume alle due e
mezzo. Dopo aver attraversate, e fiancheggiate
<span class="pagenum" id="Page_227">[227]</span>
in parte alcune terre paludose, giunsi verso
le sei ore a Darbeïda ove si passò un altro
fiume poco considerabile.
</p>

<p>
Il paese conserva la medesima natura di
quelli attraversati ne' precedenti giorni. Sono
collinette che s'aggirano entro vaste pianure
sparse qua e là di terreni pantanosi. La strada
si scosta rare volte dal mare, la di cui costa
è di così difficile abbordaggio, che non vi si
trova che il porto di Darbeïda; e questo ancora
molto angusto.
</p>

<p>
Il terreno d'ordinario è argilloso con qualche
mescolanza di arena, e talvolta tutto arenoso.
S'incontrano di quando in quando roccie
calcaree, e qualche traccia d'argilla ardesia
e l'arena del mare non è che una scomposizione
più o meno fina di conchiglie.
</p>

<p>
La vegetazione non presentava veruna novità
se non che parvemi alquanto meno variata, e
le palme più numerose che tutte le altre specie
d'alberi.
</p>

<p>
Il tempo fu abbastanza tranquillo dopo il
mezzogiorno; ma in sul far della sera incominciò
una dirotta pioggia, che continuò fino
alle nove ore. Alle otto nella tenda il termometro
segnava 14° 8′, e l'igrometro 98°.
</p>

<p>
<span class="pagenum" id="Page_228">[228]</span>
</p>

<h3>
<i>Martedì 13.</i>
</h3>

<p>
La pioggia che continuò tutto il giorno non
mi permise di viaggiare. Il nostro campo era
fuori delle mura di Darbeïda presso la spiaggia
del mare.
</p>

<p>
Malgrado il cattivo tempo potei fare qualche
osservazione astronomica, e trovai la mia longitudine — 9°
50′ 0″ O. dell'osservatorio di
Parigi; la mia latitudine — 33° 37′ 40″ N.,
e la mia declinazione magnetica — 20° 43′
30″ O.
</p>

<p>
Ad un'ora dopo il mezzogiorno il termometro
segnava 17°, e l'igrometro 96°. Il
vento era O. S. O., il cielo qua e là coperto
di nuvole isolate, l'orizzonte molto carico,
ed il mare assai grosso.
</p>

<p>
Darbeïda è un piccolo villaggio posto entro
un vastissimo ricinto di mura, e povero assai,
e piccolissimo il suo porto. Mi fu detto che i
suoi abitanti appartengono alla provincia di
Chaovia. Sul piccol fiume che gli scorre vicino
sonovi alcuni mulini.
</p>

<p>
Il governo rinforzò la mia guardia di quattro
soldati.
</p>

<h3>
<i>Mercoledì 14.</i>
</h3>

<p>
Partj alle sette ore del mattino dirigendomi
<span class="pagenum" id="Page_229">[229]</span>
al sud-ouest. Alle undici e tre quarti attraversammo
un ruscello; ed a mezzogiorno avevamo
alla destra un Capo o punta sul mare. Ad un'ora
si entrò in una vasta foresta di lentischi
assai fitti, ed alle due e mezzo si attraversarono
molti pantani che occupavano più d'una
mezza lega di terreno, nei quali i cavalli si
sprofondavano talvolta fino al ventre. Finalmente
alle cinque si alzarono le tende presso
alle rovine d'una borgata detta <i>Lela Rotma</i>.
</p>

<p>
Il paese presenta grandi pianure chiuse in
lontananza da piccole colline: ebbi sempre a
qualche distanza in vista il mare.
</p>

<p>
Il terreno viene composto di roccia calcarea,
coperta d'uno strato sottilissimo di terra
vegetale argillo-arenosa fertilissima. La vegetazione
offriva le più belle produzioni della
natura.
</p>

<p>
Il tempo fu quasi sempre coperto, e verso
sera pioveva dolcemente. Alle otto e mezzo il
termometro marcava 13°, e l'igrometro 100°.
Il vento d'ouest copriva il cielo di grosse nubi.
</p>

<p>
Eravamo passati in vicinanza di due <i>dovar</i>,
uno de' quali innalzato sulle ruine di Lela
Rotma.
</p>

<p>
<span class="pagenum" id="Page_230">[230]</span>
</p>

<h3>
<i>Giovedì 15.</i>
</h3>

<p>
Alle sett'ore e mezzo della mattina si riprese
il cammino nella direzione di S. O.;
attraversando alle otto ed un quarto un piccolo
fiume. Alle dieci si passò presso due <i>dovar</i>,
e due poderi ove vedevansi pochi terreni
coltivati. A poca distanza vedevansi pure
le ruine d'un altro podere; e verso il mezzogiorno
ci trovavamo vicini a tre cappelle o eremitaggi,
e ad alcuni orti con qualche casuccia. La
<i>hhenna</i>, parzialmente coltivata in questo paese
è una pianta colla quale le donne si tingono
di rosso le mani e le palpebre. Alle due ore
giugnemmo sulla riva destra del fiume <i>Morbea</i>
sul quale serviva di porto una piccola barca capace
soltanto d'un leggere carico; ma convenne
accontentarsene per non esservi altro di meglio,
e si dovettero impiegare cinque ore nel
passare tutta la mia carovana. Giace sulla riva
sinistra la città d'Azamor, presso alla quale
feci alzare le tende verso le sette della sera.
</p>

<p>
Il paese che si attraversò avanti mezzogiorno
offriva grandissime pianure, ma dopo era un
misto di pianura e di colline. Ebbimo sempre
il mare a mezza lega di distanza, ed il terreno
della medesima natura dell'antecedente.
</p>

<p>
<span class="pagenum" id="Page_231">[231]</span>
La prima traccia di vegetazione ch'io scopersi
fu una densa macchia di lecci; in appresso
d'ogni qualità di piante, e specialmente
di palme. Tutto era in fiore. Osservai due
spiche d'orzo già formate, ma in generale le
seminagioni erano ancora piccole.
</p>

<p>
Il tempo coperto nel mattino, si rischiarò
in appresso non rimanendo che alcune nuvole
staccate. Alle otto ed un quarto della sera il
termometro segnava entro la tenda 12° 8′, e
l'igrometro 98°.
</p>

<h3>
<i>Venerdì 16.</i>
</h3>

<p>
Il tempo burrascoso, il cielo sempre coperto,
una pioggia a reffoli mi forzarono a non levare
il campo. Malgrado tali ostacoli potei fare
alcune osservazioni astronomiche, che mi diedero
la latitudine d'Azamor a 33° 18′ 46″
N. e la longitudine di 10° 24′ 15″, nella
quale può essere corso l'errore tutt'al più
d'un 10″.
</p>

<p>
La principale moschea mi sembrò elegante,
la città non affatto brutta. È cinta di mura,
e di fossa; e vi si tiene un gran mercato ogni
venerdì in una piazza destinata a tale uso.
Intorno ad un eremitaggio fuori della città
vedesi un bel sobborgo.
</p>

<p>
<span class="pagenum" id="Page_232">[232]</span>
Il fiume può esser largo 150 piedi, ma
assai profondo, e rapido a segno che le barche
lo attraversano con qualche difficoltà, per
essere strascinate dalla corrente, a rischio talvolta
di perdersi. Questo pericolo fa dire agli
abitanti che alcuni diavoli alloggiano nel fiume.
In questo luogo la sponda sinistra è assai alta
e tagliata a picco; mentre la destra è bassa
e piana, e le maree sono sensibili anche molto
al di sopra. Mi fu detto che questo fiume
scende dalle montagne di Tedla, ossia dal
grande Atlante. Le sue acque a cagione delle
pioggie erano rosse e cariche di melma come
quelle del Nilo in tempo dell'inondazione,
onde non si può beverne senza averla prima
lasciata deporre.
</p>

<p>
Facevasi altra volta un vivissimo commercio
su questo fiume sempre coperto allora di bastimenti.
Il mare non dev'essere a maggior
distanza d'un quarto di lega, e ne udiva il
muggito senza vederlo; ma il giorno innanzi
l'aveva osservato tinto di rosso dalle acque del
fiume a più di due leghe dalla spiaggia. Le rive
della Morbea in questo luogo sono di una terra
vegetale argillo-arenosa con pietre calcaree.
</p>

<p>
Alle otto ore del mattino il termometro segnava
<span class="pagenum" id="Page_233">[233]</span>
15° 5′, il barometro 27 poll., 9 lin.,
e l'igrometro 98°. Il vento fu sempre S. O.
ed a mezzodì il termometro salì a 15°.
</p>

<h3>
<i>Sabbato 17.</i>
</h3>

<p>
Si riprese la strada alle otto e tre quarti
del mattino dirigendoci al S. S. O., e piegando
alle dieci verso S. E. Alle quattr'ore
dopo mezzogiorno feci spiegare le tende in vicinanza
di un grande <i>dovar</i>.
</p>

<p>
Il paese è sparso senza interrompimento di
colline sopra un suolo di bella terra vegetale
argillo-arenosa.
</p>

<p>
Vedevansi molte palme, i liliacei, e diverse
piccole piante tutte fiorite; osservai molte terre
seminate, e piantagioni di popponi, di fichi,
e di altri alberi fruttiferi. Questo spettacolo
mi fu di grata sorpresa dopo tanto tempo che
più non vedevo che terreni incolti.
</p>

<p>
Il tempo fu sempre coperto. Alle sette il
termometro segnava 13°, e l'igrometro 98°.
Il vento spirò costantemente da S. O.
</p>

<p>
Il cheik o capo del vicino <i>dovar</i> mi regalò
un montone, molto latte, frutti, polli, ed
orzo. La tribù è composta di due rami: <i>Oulèd-el
Faràch</i>, ed <i>Oulèd-Emhhammed</i>.
</p>

<p>
<span class="pagenum" id="Page_234">[234]</span>
</p>

<h3>
<i>Domenica 18.</i>
</h3>

<p>
Alle quattro del mattino pioveva dirottamente,
e continuò fino alle otto ed un quarto;
quando essendosi alquanto rischiarato il cielo,
si ponemmo in viaggio prendendo la direzione
S. S. O. Alle dieci meno un quarto passammo
per un gran mercato che si tiene ogni domenica
in vicinanza di alcune cappelle; ed a mezzogiorno,
dopo esserci riposati un istante, si
ripigliò la strada verso il S. ¼ S. E. e si
rialzarono le tende presso un <i>dovar</i> alle quattro
della sera.
</p>

<p>
Il paese presenta a principio alcune collinette
d'un eguale altezza, in appresso grandi
pianure chiuse al sud da un alta montagna
distante sei in otto leghe; e da altre ancora
più lontane al S. E., ed al S. ¼ S. O.: io
suppongo che queste montagne siano una diramazione
di quelle di Tetovan, e di quelle
che vedonsi stando sulla strada di Fez; ma
qui molto più alte, forse perchè più vicine
alla grande Cordelliera dell'Atlante.
</p>

<p>
Il suolo è composto di terra vegetale rossa
alquanto arenosa, che forma uno strato assai
alto. L'arena, ed il quarzo contengono molto
feldspato rosso radiato. Proviene questo dalle
<span class="pagenum" id="Page_235">[235]</span>
vicine montagne che forse sono di granito?... Io
non posso assicurarlo, perchè tutte quelle
che io vidi sono montagne calcaree secondarie.
</p>

<p>
La vegetazione era vivacissima; ed io osservai
con piacere molti campi di biade, di
cocomeri, di fave, e di altri grani.
</p>

<p>
Il giorno fu perverso: cadde molta pioggia
accompagnata da gagliardo vento, che talvolta
obbligava la carovana a fermarsi. Alla fine il
tempo si abbonacciò. Alle sei della sera il termometro
segnava 12° 8, l'igrometro 100°.
Il vento spirò da S. O., e le nubi si spezzarono.
</p>

<h3>
<i>Lunedì 19.</i>
</h3>

<p>
Alle sette ore e mezzo del mattino eransi
già levate le tende, ed io m'ero posto in
cammino dirigendomi verso l'alta montagna veduta
jeri, alle di cui falde arrivammo a mezzo
giorno meno un quarto. Si piegò al S. ¼ S. O.,
ed alle tre ore e tre quarti scopersi le sommità
di molte montagne che ci stavano in
faccia al sud. Uno de' miei domestici mi disse
che Marocco era situata poco più in qua della
più alta montagna, che vedevasi mezzo coperta
di neve. Alle quattro ed un quarto si
fece alto.
</p>

<p>
Da principio si attraversarono alcune pianure
<span class="pagenum" id="Page_236">[236]</span>
di dove scoprivansi le sommità delle
alte montagne a grandissima distanza. Alle dieci
s'incominciò a salire le più vicine che chiudevano
successivamente l'orizzonte: ed avvicinandoci
lentamente alla più alta si trovò
meno alta di quel che sembrasse la vigilia.
Si viaggiò in seguito lungo una valle in cui
si attraversarono tre ruscelli; e salito sopra un
eminenza, scopersi un altro orizzonte formato
di collinette che andavano a terminare in grande
distanza nella catena del monte Atlante,
che tagliava l'orizzonte in tutta la parte del
sud; di dove si staccavano quattro grandi
masse gigantesche quasi affatto isolate. Quale
sensazione provai io trovandomi, in vista di
questa famosa catena...!
</p>

<p>
La terra vegetale non era diversa da quella
d'jeri. Trovai in seguito delle roccie calcaree
nella prima costiera; l'alta montagna era tutta
da cima a fondo composta d'argilla ardesiata,
e d'ardesia argillosa, formando transizione all'ardesia
per il coperto in istrati orizzontali. Il
terreno fu costantemente calcareo, ed arenoso;
ma alle quattro della sera mi trovai sopra un
vero <i>strato di roccia granitica</i>. Mi affrettai di
esaminarla, e trovai che era granito ma già
<span class="pagenum" id="Page_237">[237]</span>
passato allo stato di decomposizione per la
conversione del <i>feldspato</i> in terra argillosa. Il
suo colore è rossiccio con un poco di mica
cristallizzata in specchietti; il grano inegualissimo
passa dal <i>grosso grano</i> al <i>piccolo grano</i>, e
da questo al fino. Queste roccie continuarono
fino al luogo del nostro accampamento; e
mentre alzavansi le tende io salj sopra una
rupe, di dove ebbi la soddisfazione di contemplare
con tutto comodo le masse colossali
che innalzavansi in faccia mia.
</p>

<p>
La vegetazione era assai ritardata; e non
vidi in tutto il giorno verun terreno coltivato.
</p>

<p>
Mi fu detto che l'alta montagna, alle di
cui falde eravamo passati serviva d'abitazione
ad alcuni santi eremiti. Vidi molte persone,
ed una donna, che supposi essere pure una
santa.
</p>

<p>
Non trovai che un solo villaggio, ed il luogo
in cui eravamo poteva dirsi un vero deserto.
</p>

<h3>
<i>Martedì 20.</i>
</h3>

<p>
Si riprese la strada alle otto del mattino
dirigendoci al S. Dopo avere attraversati tre
piccoli ruscelli, si fece alto a quattr'ore e
mezzo presso ad un dovar poco lontano da
alcune montagne.
</p>

<p>
<span class="pagenum" id="Page_238">[238]</span>
Il luogo in cui ci trovavamo era sparso di
ciottoli di diaspro bianco.
</p>

<p>
La vegetazione non aveva nulla di seducente,
tranne alcuni tratti di terreno coperti
di fiori.
</p>

<p>
Il tempo si mantenne bello fino alle due
dopo mezzogiorno, quando ci sorprese una
burrasca di pioggia e vento. Alle sett'ore della
sera il termometro segnò 14° e l'igrometro
78°. Il vento soffiava dall'O., ed il cielo era
carico di nubi.
</p>

<h3>
<i>Mercoledì 21 marzo 1804.</i>
</h3>

<p>
Alle sette e mezzo si levarono le tende, camminando
sempre al S., e s'incominciò poco
dopo a salire le montagne. Alle nove ore essendo
giunto sulla sommità, vidi perfettamente
la città di Marocco. Scesimo bentosto; ed alle
dieci eravamo sulla pianura detta di <i>Marocco</i>.
</p>

<p>
A mezzo giorno ed un quarto arrivai al
lunghissimo ponte sul quale si passò il fiume
di <i>Tensit</i>. Feci far alto fino ad un'ora e
mezzo, e poco dopo entrai in città termine
del mio viaggio.
</p>

<p>
Il paese percorso presenta prima una montagna,
in appresso piani che stendonsi fino
alla Cordelliera dell'Atlante al S. e S. E., ed
all'O. non ha limiti.
</p>

<div class="figcenter"><a id="fill-238" href="images/ill-238.jpg">
  <img class="border" src="images/ill-238.jpg" alt="VISTA DI MAROCCO E DELLA CORDELLIERA DEL MONTE ATLANTE." /></a>
</div>

<p>
<span class="pagenum" id="Page_239">[239]</span>
Il terreno della montagna è composto d'ardesia
argillosa, e d'ardesia è il coperto con
molto <i>schisto</i> micaceo, che sorte dal terreno
in istrati sottilissimi ardesiati perpendicolarmente,
che scomponendosi pel contatto dell'atmosfera,
rimangono isolati, ed hanno
l'aspetto d'un cimitero immenso con pietre
sepolcrali situate a perpendicolo.
</p>

</div>

<div class="chapter">
<p>
<span class="pagenum" id="Page_240">[240]</span>
</p>

<h2 id="CAPXIV">
CAPITOLO XIV.
</h2>

<div class="blockquote">
<p>
<i>Arrivo a Marocco. — Generosità del Sultano. — Semelalia. — Partenza
del Sultano. — Viaggi
di Ali Bey a Mogador. — Saarra. — Mogador. — Feste
pubbliche. — Ritorno
a Marocco.</i>
</p>
</div>

<p>
Il Sultano, Muley Abdsulem, e tutti gli
amici che avevo alla corte mostraronsi assai
contenti del mio arrivo. Appena avutone avviso,
il Sultano mi mandò una provvisione del
latte della sua tavola come una prova del suo
affetto; e lo stesso fece Muley Abdsulem. Andai
a visitarlo il susseguente giorno, e ricevetti
nuove testimonianze d'amicizia e di stima,
che raddoppiò in progresso.
</p>

<p>
Pochi giorni dopo il Sultano si degnò di
accordarmi poderi considerabili, col di cui
prodotto potevo sostenere il mio rango indipendentemente
dai fondi ch'io possedeva. Ero nei
miei appartamenti quando uno de' suoi ministri
si presentò, consegnandomi un firmano
col quale il sultano mi donava in assoluta
<span class="pagenum" id="Page_241">[241]</span>
proprietà una casa di piacere, nominata <i>Semelalia</i>,
con molti terreni coltivati ad uso di
orto, e con piantagioni di palme, d'ulivi ec.;
ed inoltre una gran casa in città detta casa
di Sidi Benhamèd Duquèli.
</p>

<p>
Il palazzo e le piantagioni di Semelalia
erano opera del Sultano Sidi Mohamed padre
di Muley Solimano, che soleva farvi l'ordinaria
sua dimora. Vi aveva fatti piantare i
più belli e migliori alberi fruttiferi, ed aggiunti
deliziosi giardini. Un'abbondante vena
d'acqua condotta con magnifici acquedotti dal
monte Atlante, aggiunge amenità a quest'abitazione
circondata da terreni chiusi da vasta
muraglia che si stende più di mezza lega:
il podere e le palme sono al di fuori del ricinto,
che non contiene che giardini di piacere,
orti, ed ulivi.
</p>

<p>
Grande è la casa di città fatta fabbricare
ed abitata un tempo da Benkamed Duquèli
ministro favorito, che tenne lungo tempo le
redini dell'impero. Regolare è l'architettura
dei bagni, e di una porzione della casa, e
non priva di eleganza; ma il rimanente, quantunque
vasto, non ben risponde al totale.
Io conservo la proprietà di questi beni in
<span class="pagenum" id="Page_242">[242]</span>
forza del firmano datato il 29 doulhaja dell'anno
1218 dell'egira (11 aprile 1804)
che me ne assicura il godimento.
</p>

<p>
Tra pochi giorni il Sultano che voleva recarsi
a Mequinez, bramando di rendermi aggradevole
la dimora nel suo impero, determinò ch'io
andassi a <i>Sovèra</i> o Mogador, per fare una
gita di piacere: ed in conseguenza ordinò che
i tre pascià delle provincie <i>d'Hthahha</i> di
<i>Scherma</i>, e di <i>Sous</i>, si riunissero colle loro
truppe a Mogador.
</p>

<p>
In conformità delle intenzioni del Sultano,
io sortj da Marocco il giovedì 26 aprile a
mezzogiorno, viaggiando al S. O. ed all'O. S.
O. Alle quattr'ore traversai un piccolo fiume
ed un'ora dopo l'<i>Enfiss</i>, e feci alzar le
tende sulla riva sinistra.
</p>

<p>
Il paese è una vasta pianura senza confine all'est,
ed all'ouest, chiusa al nord da piccole
montagne, ed al sud, ed al sud est dalla
catena dell'Atlante. Il suolo è calcareo-arenoso,
ed è un vero deserto senz'altri esseri organici
apparenti, che bassi cespugli e pochi
lecci. Il tempo fu tranquillo e sereno, ed il
caldo orribile.
</p>

<p>
Il mio campo era formato di cinque tende:
<span class="pagenum" id="Page_243">[243]</span>
la mia, una per i miei fakih, un'altra per
la cucina, una quarta per i domestici, e l'ultima
per la mia guardia, composta di un caporale,
e di quattro soldati negri della guardia
a cavallo del Sultano. Avea lasciato a
Marocco i miei equipaggi e la mia farmacia,
di che n'ero dolente, trovandomi alquanto
indisposto.
</p>

<h3>
<i>Venerdì 27.</i>
</h3>

<p>
Mi rimisi in cammino alle otto ore del
mattino dirigendomi al S. O., ed all'O. S.
O.: alle undici passai un piccolo fiume, ed
alle cinque della sera avendo attraversato il
fiume <i>Schouschàoya</i>, che come gli altri scorre
dal S. O. al N. O., mi accampai sulla sponda
sinistra. Il paese rassomiglia a quello percorso
jeri. La catena dell'Atlante s'allontana, ed
una delle sue ramificazioni assai più basse termina
l'orizzonte al S. Al dopo pranzo alcune
collinette rompevano la eguaglianza del piano,
ed al N. vidi una montagna che parvemi isolata.
Il terreno è composto d'una marna argillosa
abbastanza dura. Nè la vegetazione era
diversa da quella di jeri, tranne sulle rive
del fiume, che sono coperte di bellissimi orti,
e che sembraronmi assai popolate. Molte donne
col volto scoperto lavavano al fiume.
</p>

<p>
<span class="pagenum" id="Page_244">[244]</span>
Il mio male s'accrebbe. Mi trovavo a sette
gradi e mezzo dal tropico: il tempo era infernale;
ed essendo privo di medicinali ebbi
timore che la malattia si rendesse seria.
</p>

<h3>
<i>Sabato 28.</i>
</h3>

<p>
Malgrado la mia indisposizione feci partire
la mia gente alle otto ore del mattino, dirigendoli
all'O., ed in appresso all'O. S. O.
Mezz'ora dopo mezzogiorno si passò in vicinanza
di poche case e di alcune cappelle chiamate
<i>Sidi Moktard</i>. Alle quattro ritrovai altre case
disperse come fattorie o poderi. Giunto alle
cinque in vicinanza di una di queste abitazioni,
situata accanto di un <i>dovar</i>, e presso
ad un ruscello, allettato da questa bella posizione,
feci far alto, e prender riposo.
</p>

<p>
Il terreno presenta a principio della marna
mista di terra argillosa rossa, ed in seguito
roccie calcaree coperte d'uno strato sottile
di terra vegetale seminata d'un'infinita quantità
di ciottoli calcarei, e di alcuni sassi quarzosi.
</p>

<p>
Il paese era piano da principio, ma dopo
mezzogiorno convenne salire e scendere varie
colline, in mezzo alle quali alzaronsi le tende.
</p>

<p>
Il tempo fu coperto, e faceva un vento
d'O. alquanto fresco; lo che mi fu di non
<span class="pagenum" id="Page_245">[245]</span>
piccolo sollievo. Bevei molta limonata, e questa
bevanda rinfrescativa mi giovò assai. La
vegetazione assai povera la mattina, mi presentò
avanti sera campi seminati, ed alberi fioriti.
</p>

<h3>
<i>Domenica 29.</i>
</h3>

<p>
Levatosi il campo ci ponemmo in cammino
alle otto ed un quarto del mattino verso l'O.,
ed in appresso verso O. S. O. fino alle quattro
della sera che si fece alto.
</p>

<p>
Il paese è tutto sparso di bellissime montagnette
sulle quali vedonsi moltissime case
isolate; ciò che gli dà una qualche rassomiglianza
colle montagne della Svizzera; ma
sgraziatamente ve ne sono molte cadenti. Dalla
sommità di alcune montagne scopersi un
vasto paese montagnoso al N. ed al S. Alle
tre ore dopo mezzogiorno vidi il mare, e la
costa di Mogador.
</p>

<p>
Il terreno è composto di roccie calcaree coperte
d'uno strato leggero di terra vegetale,
egualmente calcarea ed arenosa.
</p>

<p>
Rigogliosissima era la vegetazione. Mietevasi
l'orzo, e vedevansi molte piante fiorite; ma
ciò che più mi sorprese, fu la moltiplicità
degli alberi, nel paese chiamati <i>argàn</i>.
</p>

<p>
Quest'albero prezioso si moltiplica da se
<span class="pagenum" id="Page_246">[246]</span>
medesimo senza aver bisogno di coltura; cosicchè
non altro resta a farsi che raccoglierne
i frutti: è una specie d'ulivo grossissimo,
da cui se ne ritrae olio in abbondanza, bonissimo
a tutti gli usi. Benchè mi sia proposto
di dare a parte la descrizione delle
piante, la somma utilità di questa mi sforza
a dirne qui alcune cose.
</p>

<p>
Sembra che Linneo mettesse questa pianta
o nel genere <i>ramnus</i>, o nel <i>sideroxilus</i>, e la
chiama <i>rhamnus siculus</i> nel suo Sistema, e
<i>sideroxilus spinosus</i> nel suo Erbario. Il dotto
botanico Driander gli dà il nome di <i>rhamnus
pentaphillus</i>, ma il sig. Schousboe console del
re di Danimarca a Marocco, che ha esaminate
le piante del paese con assai più di attenzione
che non erasi ancora fatto prima, si determinò
a seguire i botanici Retz, e Wildenow,
che la chiamarono <i>elaeodendron argan</i>.
</p>

<p>
La descrizione del sig. Schousboe è senza
dubbio più completa di tutte le altre, e non
vi si trovano che alcune leggere differenze indicate
in altra mia opera scientifica. L'albero,
quand'io lo vidi, era in piena fruttificazione.
È spinoso, e trovasi sul frutto una grande
abbondanza di certo glutine resinoso, di cui
<span class="pagenum" id="Page_247">[247]</span>
forse la chimica potrebbe cavarne profitto. La
sua polpa, dopo averne estratto l'olio, è un
eccellente alimento per i buoj. Avvi in questo
luogo un bosco di dieci in dodici giornate di
viaggio nella direzione N. e S. ove la mano
dell'uomo non si occupa d'altro, che di
raccoglierne i frutti. Non sarebbe possibile di
renderlo indegno de' paesi meridionali dell'Europa?
Ciò, a mio credere, sarebbe più utile
che l'acquisto d'una provincia.
</p>

<h3>
<i>Lunedì 30 aprile.</i>
</h3>

<p>
Ci movemmo alle dieci ore e mezzo del
mattino dirigendoci all'O. S. O. Un'ora dopo
usciti dal bosco si cominciò a camminare sull'arena
in mezzo a molte colline di sabbia
sciolta, e poco dopo il mezzogiorno arrivammo
a Sovèra o Mogador, meta del viaggio.
</p>

<p>
Il paese aveva il medesimo aspetto di quello
di jeri. Si entrò in un piano di sabbia che è
veramente un piccolo <i>sàhharra</i>, nel quale il
vento prende una sorprendente rapidità; la
sabbia è tanto sottile, che forma sul terreno
le onde come quelle del mare; e queste onde
sono tanto considerabili, che in poche ore
una collina di venti o trenta piedi d'altezza
può essere trasportata da un luogo all'altro.
<span class="pagenum" id="Page_248">[248]</span>
A questo fenomeno che parevami poco probabile
dovetti dare intera fede, quando ne
fui testimonio: ma questo trasporto non si
eseguisce all'istante, come viene comunemente
creduto, nè è capace di sorprendere, e di seppellire
una carovana che cammina. Il vento levando
continuatamente la sabbia dalla superficie, si
vede abbassarsi sensibilmente di più linee ad
ogni istante. Questa quantità di sabbia che va
sempre più addensandosi in aria per le successive
ondate, non potendo sostenersi, cade e s'ammucchia,
formando una nuova collina; ed il luogo che
occupava poc'anzi vedesi affatto piano e senza
la menoma traccia di quello che era un istante
prima. La quantità di sabbia levata dal vento
in aria è tale, che conviene attentamente evitare
di averla direttamente in faccia, e sopra
tutto difenderne almeno gli occhi e la bocca.
Questa seconda sahharra può avere circa tre
quarti di lega di larghezza ove si attraversa;
e conviene attentamente orizzontarsi, onde non
ismarrirsi negli andrivieni che devono farsi in
mezzo alle colline di sabbia che limitano la
veduta, e cambiano di luogo con tanta frequenza,
che non vedesi che cielo e sabbia
senza alcun'orma che possa diriggerci; perciochè
<span class="pagenum" id="Page_249">[249]</span>
all'istante che l'uomo o il cavallo alza
il piede, per profonda che ne sia l'impronta,
viene in sull'istante colmata affatto.
</p>

<p>
La grandezza, la rapidità, la continuazione
delle ondate confondono in modo la vista degli
uomini e degli animali, che si cammina quasi
a tentoni. In questo luogo il camello ha un
grande vantaggio, perchè portando il suo collo
perpendicolarmente alzato, viene ad avere il
capo al di sopra dalla più densa ondata; i
suoi occhi sono difesi dalle sue grandi palpebre
semi-chiuse ed armate di densi peli; le
vestigia de' suoi passi sono poco profonde per
la grandezza e la configurazione de' suoi piedi
fatti a guisa di cuscinetti; le sue lunghe gambe
gli danno modo di fare lo stesso cammino
facendo meno passi di un altro animale,
e per conseguenza dura assai minor fatica degli
altri. Questi avvantaggi gli danno un andamento
fermo e facile in un suolo ove gli
altri animali sono forzati di andare a passi
lenti e corti, reggendosi a stento; talchè li
camello destinato dalla natura a questo genere
di viaggi è un nuovo motivo di lode verso il
creatore, che diede il camello all'Affricano,
e la renna al Lapone.
</p>

<p>
<span class="pagenum" id="Page_250">[250]</span>
La città di <i>Sovèra</i> che trovasi sulle carte
col nome di Mogador fu fabbricata dal Sultano
Sidi Mohamed padre del Sultano attuale.
La sua forma regolare, i suoi edificj di una
conveniente altezza, le danno un assai vago
aspetto per una città d'Affrica: bello è il mercato
maggiore circondato di portici; e, quantunque
alquanto anguste, sono abbastanza
belle ancora le contrade tirate a filo. Le sue
mura difese da alcuni pezzi di cannone la
assicurano dalle incursioni degli Arabi. Si è
alzata una batteria verso il mare che lo batte
di fronte; ma sgraziatamente le cannoniere
sono disposte in maniera che i cannoni, non
si possono far giuocare che con estrema difficoltà.
Questa batteria è provveduta ancora di
alcuni mortai, e di due petriere. L'estrema
piattaforma dalla banda di mezzogiorno forma
un angolo o fianco armato di un grosso cannone
che batte la bocca del porto, il quale
vien formato dal canale che divide dalla città
un'isola posta al S. O. Mi fu detto che non è
molto sicuro, pure vi osservai ancorata una
fregata inglese. All'ingresso del porto vi è
pure una batteria più alta dell'altra: e tra
le due batterie vi sono dei grandi magazzeni
assai ben fatti.
</p>

<p>
<span class="pagenum" id="Page_251">[251]</span>
L'isola che forma il porto può avere un
miglio di diametro, ed è lontana un mezzo
miglio dalla terra. Viene difesa da alcuni pezzi
di cannone, e serve alla custodia dei prigionieri
di stato.
</p>

<p>
A fronte delle sue fortificazioni questa città
non potrebbe sostenersi contro un attacco un
poco ostinato, perchè non ha che le acque
del fiume lontano più di un miglio.
</p>

<p>
Il soggiorno di Sovèra è molto triste, trovandosi
circondata da un deserto di arena
mobile, che non permette di passeggiarvi, e
non avendo verun giardino. In distanza di mezza
lega sonovi però alcune montagne coperte di
macchie di <i>argani</i>, che vi prosperano assai.
</p>

<p>
Risiedono a Sovèra alcuni vice-consoli e
negozianti di diverse nazioni Europee, che vi
formano come una colonia resa numerosa dai
negozianti Giudei del paese. Questi vi godono
maggiore libertà che in tutt'altro luogo dell'impero,
fino a poter vestire all'europea, e
vivere come gli altri negozianti stranieri. Sono
perciò più ricchi degli Ebrei delle altre città;
ma di tratto in tratto pagano questi vantaggi
con terribili avanie.
</p>

<p>
Ne' dieci giorni che rimasi a Sovèra il tempo
<span class="pagenum" id="Page_2520">[2520]</span>
fu sempre variabile; ma potei farvi esatte osservazioni,
che mi diedero la latitudine di 31°
32′ 40″ al N., e la longitudine O. di 11°
55′ 45″ dell'osservatorio di Parigi.
</p>

<p>
In questi dieci giorni i tre pascià ch'erano
qui colle loro truppe mi diedero lo spettacolo
delle corse dei cavalli, e delle scaramuccie,
nelle quali rappresentavano i loro combattimenti
coll'esercizio delle armi a fuoco, consumando
molta polvere, e facendo molto fracasso.
Un giorno mi condussero nel palazzo
del Sultano, posto nelle montagne in mezzo
ad una foresta, ove mi fu dato un magnifico
pranzo. Tornando alla città avevamo intorno
più di mille uomini a cavallo che facevano
delle corse e delle scaramuccie. Si visitò un
palazzo che il Sultano Sidi Mohamed aveva
fatto fabbricare in una pianura di sabbia.
Dopo averne osservato l'interno, vidi, nell'atto
che si usciva, una camera chiusa: ordinai
di aprirla, ed entratovi dentro col pascià,
trovammo un falcone, ch'eravisi senza dubbio
introdotto per un buco; lo feci prendere e
lo portai meco. Pochi istanti dopo il corteggio
si pose in cammino, ed attraversammo il
fiume poco profondo. Un soldato che mi era
<span class="pagenum" id="Page_253">[253]</span>
vicino scoprì un grosso pesce lungo due piedi
e mezzo, ch'era stordito per il passaggio
della cavalleria; lo ferì colla sua spada, e me
lo presentò. Non saprei ben dire quali e
quanti felici presagi, si motivarono sulla preda
dell'uccello e del pesce....
</p>

<div class="figcenter"><a id="fill-252" href="images/ill-252.jpg">
  <img class="border" src="images/ill-252.jpg" alt="a. SOLDATO MORO A CAVALLO
IN ATTO DI ATTACCARE IL NEMICO. b. ALI BEY IN VIAGGIO A CAVALLO." /></a>
</div>

<p>
Terminati questi divertimenti, cui prese parte
anche il popolo di Mogador, ripresi la strada
di Marocco scortato da quindici cavalieri sotto
il comando di un ufficiale. In tale circostanza
incominciai a far uso dell'ombrella, privilegio
esclusivo del Sultano, de' suoi figli, e fratelli,
e vietato a qualunque altra persona.
</p>

<p>
Rifeci il cammino praticato nella venuta;
e perchè preceduto dal mio nome, tutti gli
abitanti dei <i>dovar</i> vicini alla strada, stavano
aspettandomi per complimentarmi. Gli uomini
d'arme a cavallo schierati in linea
erano i primi, e mi salutavano con una riverenza
accompagnata dal grido <i>Allàh iebàrk
òmor Sidina</i>, Dio benedica la vita del nostro
signore, venivano appresso i vecchi, ed i
fanciulli, che mi salutavano presentandomi un
vaso di latte all'ordinario agro, perchè si
costuma così; ed io lo assaggiavo come voleva
l'usanza. Tutti mi scongiuravano a rimanere
<span class="pagenum" id="Page_254">[254]</span>
nel loro paese; le donne nascoste
dietro la tenda, o dietro le grotte facevano
eccheggiare i contorni colle loro acute grida
d'applauso. Siccome questi saluti ripetevansi
ad ogni istante, perchè gli abitanti accorrevano
da luoghi assai lontani, sarebbe inutile
l'avvertire ch'io non potevo accettare tutti
gl'inviti. Chiedevanmi allora una preghiera;
io la faceva, ed essi mi attestavano la loro
riconoscenza colle corse de' cavalli, e colle
salve de' loro fucili.
</p>

<p>
Quando arrivavo nel luogo destinato a passarvi
la notte, dopo le medesime ceremonie,
e quando io ero di già accampato, tutti i
notabili della tribù, o del <i>dovar</i> venivano
una seconda volta, preceduti dallo scheik,
e dai principali abitanti, che due a due conducevano
un grosso montone tenendolo per le corna,
e me lo presentavano; altri recavano del couscoussou,
orzo, polli, frutta ec. che consegnavano
al mio maestro di casa. Io invitavo i
principali a prender meco il tè; ed essi mi
tenevano compagnia una mezz'ora od un'ora
al più; dopo di che ritiravansi orgogliosi dell'ospitalità
ch'io aveva accordata, e del grazioso
accoglimento loro fatto.
</p>

<p>
<span class="pagenum" id="Page_255">[255]</span>
La mattina nell'atto della partenza ricominciavano
le corse de' cavalli, le archibugiate
e le grida della femmine; e per tal modo
mi ricondussi fino a Marocco il martedì 15
di maggio.
</p>

<p class="center large pad2">
<span class="smcap">Fine del tomo primo.</span>
</p>
</div>

<hr class="silver" />

<div class="somm">
<p>
<span class="pagenum" id="Page_257">[257]</span>
</p>

<h2 class="nobottom"><a id="indice" href="#indfront">
INDICE</a></h2>
<p class="title">DELLE MATERIE<br />
CONTENUTE IN QUESTO TOMO PRIMO.</p>

<table class="indice" summary="">
 <tr>
  <td><a href="#intitolazione"><i>Intitolazione</i></a></td> <td class="pag">Pag. V</td>
 </tr>
 <tr>
  <td><a href="#prefazione"><i>Prefazione del Traduttore italiano</i></a></td> <td class="pag">IX</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPI"><span class="smcap">Cap. primo.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Arrivo a Tanger. — Interrogatorio. — Presentazione al governatore. — Stabilimento d'Ali Bey nella sua casa. — Preparativi per andare alla moschea. — Festa natale del profeta. — Marabout. — Visita al Kadi. — Congedo del suo introduttore</i></td> <td class="pag">3</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPII"><span class="smcap">Cap. II.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Circoncisione. — Descrizione di Tanger. — Fortificazioni. — Servizio militare. — Corsa de' cavalli. — Popolazione. — Carattere degli abitanti. — Costumi</i></td> <td class="pag">14</td>
 </tr>
 <tr>
  <td><span class="pagenum" id="Page_258">[258]</span></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPIII"><span class="smcap">Cap. III.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Udienze del governatore. — Del Kadi. — Viveri. — Matrimonj. — Funerali. — Bagni pubblici</i></td> <td class="pag">26</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPIV"><span class="smcap">Cap. IV.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Architettura. — Moschea. — Musica. — Divertimenti. — Grida delle donne. — Scienze. — Santi</i></td> <td class="pag">41</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPV"><span class="smcap">Cap. V.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Giudei — Pesi, misure e monete. — Commercio. — Storia naturale. — Situazione geografica</i></td> <td class="pag">55</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPVI"><span class="smcap">Cap. VI.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Continuazione della storia d'Ali Bey. — Notizie intorno all'interno dell'Affrica. — Presentazione all'imperatore di Marocco. — Visite del Sultano e della sua corte</i></td> <td class="pag">65</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPVII"><span class="smcap">Cap. VII.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Uscita di Tanger. — Viaggio a Mequinez ed a Fez</i></td> <td class="pag">86</td>
 </tr>
 <tr>
  <td><span class="pagenum" id="Page_259">[259]</span></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPVIII"><span class="smcap">Cap. VIII.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Descrizione di Fez. — Governo. — Scienze. — Fabbriche. — Pianta narcotica. — Viveri. — Clima. — Tremuoto</i></td> <td class="pag">110</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPIX"><span class="smcap">Cap. IX.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Religione. — Storia del profeta. — De' suoi successori</i></td> <td class="pag">140</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPX"><span class="smcap">Cap. X.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Elemosina. — Digiuno. — Pellegrinaggio. — Calendario. — Mese sacro. — Pasque. — Impiegati delle moschee. — Feste. — Superstizioni</i></td> <td class="pag">159</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPXI"><span class="smcap">Cap. XI.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Sceriffi di Muley Edris. — Affare del pendolo. — Ingresso del Sultano in Fez. — Messo del Sultano. — Interrogatorio del capo degli astrologi. — Sua ipocrisia, mala fede. — Intrighi dell'astrologo. — Trionfo d'Ali Bey. — Compera d'una Negra. — Almanacco. — Partenza del Sultano. — Eclissi</i></td> <td class="pag">179</td>
 </tr>
 <tr>
  <td><span class="pagenum" id="Page_260">[260]</span></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPXII"><span class="smcap">Cap. XII.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Partenza da Fez. — Viaggio a Rabat. — Descrizione di questa città</i></td> <td class="pag">203</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPXIII"><span class="smcap">Cap. XIII.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Viaggio a Marocco</i></td> <td class="pag">224</td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="center"><a href="#CAPXIV"><span class="smcap">Cap. XIV.</span></a></td>
 </tr>
 <tr>
  <td>&nbsp;</td>
 </tr>
 <tr>
  <td><i>Arrivo a Marocco. — Generosità del Sultano. — Semelalia. — Partenza del Sultano. — Viaggi di Ali Bey a Mogador. — Saarra. — Mogador. — Feste pubbliche. — Ritorno a Marocco</i></td> <td class="pag">240</td>
 </tr>
</table>
</div>

<hr class="silver" />

<div class="chapter">
<p>
<span class="pagenum" id="Page_261">[261]</span>
</p>

<h2 class="nobottom"><a id="loi" href="#loifront">
INDICE
DELLE TAVOLE</a></h2>

<p class="title">
<i>Contenute in questo Tomo primo</i>
</p>

<table class="illus" summary="">
	<tr>
		<td class="cap"><a href="#fill-18"><span class="smcap">Tavola</span> I.</a></td> <td class="hangind">L'Alcassaba, o Castello di Tanger</td> <td class="pag">Pag. 18</td>
	</tr>
	<tr>
		<td class="cap"><a href="#fill-36"><span class="smcap">Tavola</span> II.</a></td> <td class="hangind">Cimitero di Tanger</td> <td class="pag">37</td>
	</tr>
	<tr>
		<td class="cap"><a href="#fill-238"><span class="smcap">Tavola</span> III.</a></td> <td class="hangind">Vista di Marocco, e della cordelliera del monte Atlante</td> <td class="pag">238</td>
	</tr>
	<tr>
		<td rowspan="2" class="cap"><a href="#fill-252"><span class="smcap">Tavola</span> IV.</a></td> <td class="hangind">(<i>a</i>) Soldato moro a cavallo in atto di attaccare il nemico</td> <td class="pag">253</td>
	</tr>
	<tr>
		<td class="hangind">(<i>b</i>) Ali Bey in viaggio a cavallo</td> <td class="pag">ivi</td>
	</tr>
</table>

<hr class="silver" />

</div>

<div class="footnotes">

<h2>
NOTE:
</h2>

<div class="footnote" id="note1">
<p><span class="label"><a href="#tag1">1</a>.&nbsp;&nbsp;</span><i>Ali Bey parla sempre di venti leghe per grado.</i>
(Nota dell'Editore)</p>
</div>

<div class="footnote" id="note2">
<p><span class="label"><a href="#tag2">2</a>.&nbsp;&nbsp;</span><i>Il capitano parlava il linguaggio mogrebino.</i>
(N. dell'E.)</p>
</div>

<div class="footnote" id="note3">
<p><span class="label"><a href="#tag3">3</a>.&nbsp;&nbsp;</span>Kour'ann <i>è il vero nome del Corano quale
viene pronunciato dagli Arabi</i>. (N. dell'E. F.)</p>
</div>

<div class="footnote" id="note4">
<p><span class="label"><a href="#tag4">4</a>.&nbsp;&nbsp;</span>4 kirats — <i>un</i> flous.</p>
</div>

<div class="footnote" id="note5">
<p><span class="label"><a href="#tag5">5</a>.&nbsp;&nbsp;</span>6 <i>flous</i> — <i>il</i> mouzouna.</p>
</div>

<div class="footnote" id="note6">
<p><span class="label"><a href="#tag6">6</a>.&nbsp;&nbsp;</span>4 blanquilles — <i>l'oncia</i>.</p>
</div>

<div class="footnote" id="note7">
<p><span class="label"><a href="#tag7">7</a>.&nbsp;&nbsp;</span>5 <i>oncie un mezzo ducato</i>.</p>
</div>

<div class="footnote" id="note8">
<p><span class="label"><a href="#tag8">8</a>.&nbsp;&nbsp;</span><i>Gruppo di casuccie mal fabbricate, o di
tende più o meno grandi che servono d'abitazione
ad una o più famiglie d'Arabi Beduini.</i> (Nota dell'Editore)</p>
</div>

<div class="footnote" id="note9">
<p><span class="label"><a href="#tag9">9</a>.&nbsp;&nbsp;</span><i>Erano le flotte che diedero la battaglia di
Trafalgar.</i> (Nota dell'Estensore.)</p>
</div>

<div class="footnote" id="note10">
<p><span class="label"><a href="#tag10">10</a>.&nbsp;&nbsp;</span><i>Aveva allora cinquantatrè anni.</i> (N. dell'E.)</p>
</div>

<div class="footnote" id="note11">
<p><span class="label"><a href="#tag11">11</a>.&nbsp;&nbsp;</span><i>Benchè le obbligazioni del culto musulmano
siano state spesso descritte troviamo questa d'<span class="upright">Ali
Bey</span> così precisa, che non abbiamo creduto di
sopprimerla, tanto più che contiene alcune notizie
sconosciute. Il signor <span class="upright">Ohson</span> ne parla più
estesamente nel suo <span class="upright">Quadro dell'Impero Ottomano</span>;
ma egli ne parla dietro le altrui relazioni, ed
<span class="upright">Ali Bey</span> dice quello che ha veduto, <span class="upright">Ohson</span> parla
de' Turchi, che hanno corrotta la purità della
rivelazione, il nostro autore parla degli Arabi, che
conservano la purità del culto.</i></p>
</div>

<div class="footnote" id="note12">
<p><span class="label"><a href="#tag12">12</a>.&nbsp;&nbsp;</span><i>Se un musulmano fosse trasportato a Spitzberg,
o nella Groenlandia, ove il sole in certi
tempi non sale sull'orizzonte, in altri non s'asconde
mai, come adoprerebbe nel fare la preghiera?</i> (Nota dell'Editore.)</p>
</div>

<div class="footnote" id="note13">
<p><span class="label"><a href="#tag13">13</a>.&nbsp;&nbsp;</span><i>Ponte sull'inferno sottile quanto il filo di
una spada. I giusti lo passeranno colla rapidità
del lampo per entrare in Paradiso, i reprobi caderanno
ne' vortici di fuoco.</i></p>
</div>

<div class="footnote" id="note14">
<p><span class="label"><a href="#tag14">14</a>.&nbsp;&nbsp;</span><i>L'eterna bilancia sulla quale saranno pesate
le buone e le cattive azioni degli uomini.</i> (Nota dell'Editore)</p>
</div>

<div class="footnote" id="note15">
<p><span class="label"><a href="#tag15">15</a>.&nbsp;&nbsp;</span><i>È lo stesso personaggio che fu a Parigi nel
1808 in qualità d'ambasciatore straordinario dell'Imperatore
di Marocco.</i> (N. dell'E. F.)</p>
</div>

<div class="footnote" id="note16">
<p><span class="label"><a href="#tag16">16</a>.&nbsp;&nbsp;</span><i>Un'eclissi riguardasi nel regno di Marocco
come una grande sventura.</i> (N. dell'E.)</p>
</div>

<div class="footnote" id="note17">
<p><span class="label"><a href="#tag17">17</a>.&nbsp;&nbsp;</span><i>Malgrado gli accennati ostacoli le collezioni
di Ali Bey sono ricchissime. Ad ogni modo non
bastavano a saziare la sua passione per la storia
naturale.</i> (N. dell'E.)</p>
</div>

<div class="footnote" id="note18">
<p><span class="label"><a href="#tag18">18</a>.&nbsp;&nbsp;</span><i>El mansour significa soltanto vittorioso. Gli
Europei ne fecero un nome proprio, ch'essi pronunciano</i>
Almanzor. (N. dell'E.)</p>
</div>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, così come
le grafie alternative (ovest/ouest, Ramadan/Ramadàn e numerose altre,
soprattutto per i nomi arabi), correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
